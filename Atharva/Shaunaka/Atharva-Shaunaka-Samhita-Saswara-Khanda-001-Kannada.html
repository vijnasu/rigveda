<html>
<head>
<title>Saswara Shaunaka Atharva Veda Samhita in Kannada (Khanda-1)</title>
<meta charset='utf-8'/>
<link rel='stylesheet' type='text/css' href='https://cdn.jsdelivr.net/gh/virtualvinodh/aksharamukha/aksharamukha-front/src/statics/fonts.css'>
<style>
table {
border-collapse: collapse;
background-color: lemonchiffon;
font-family: 'courier'}
th {
border: 1px solid black;
text-align: center;
white-space: nowrap;
font-weight: bold;
font-size: 150%;
background-color: #BDB76B;
color: black}
td {
border: 1px solid black;
text-align: left}
.kannadaMantraDiv {font-family: 'Noto Sans Kannada';
padding: 5px;
margin: 8px;
white-space: nowrap;
font-size: 100%}
.kannadaMantraDetailsDiv {font-family: 'Noto Sans Kannada';
padding: 2px;
margin: 1px;
font-size: 95%}
.devanagariMantraDiv {font-family: 'Noto Sans Devanagari';
padding: 5px;
margin: 8px;
white-space: nowrap;
font-size: 100%}
.devanagariMantraDetailsDiv {font-family: 'Noto Sans Devanagari';
padding: 2px;
margin: 1px;
font-size: 95%}
.simpHtmlH1 {font-family: 'Noto Sans Devanagari';
text-align: center;
color: #943155}
.simpHtmlH2 {font-family: 'Noto Sans Devanagari';
text-align: center;
color: #945731}
.simpHtmlH3 {font-family: 'Noto Sans Devanagari';
text-align: center;
padding: 5px;
margin: 5px;
color: #8a9431}
.simpHtmlMantras {font-family: 'Noto Sans Kannada';
padding: 5px;
margin: 5px;
line-height: 2;
font-size: 155%}
</style>
</head>
<body>
<h2 class='simpHtmlH2'>॥ ಶ್ರೀ ಗುರುಭ್ಯೋ ನಮಃ ॥ ಹರಿಃ ಓಂ ॥ ಶ್ರೀಮನ್ಮಹಾಗಣಾಧಿಪತಯೇ ನಮಃ ॥</h2>
<h3 class='simpHtmlH3'>ಗಣನಾ᳚ಥ ಸರಸ್ವತೀ ರವಿಃ ಶುಕ್ರೋ ಬೃಹಸ್ಪತಿಃ।<br>ಪಞ್ಚೈತಾನಿ ಸ್ಮರೇನ್ನಿತ್ಯಂ ವೇದವಾ᳚ಣೀ ಪ್ರವರ್ತತೇ ॥<br>ಗುರವೇ ಸರ್ವಲೋಕಾನಾಂ ಭಿಷಜೇ ಭವರೋಗಿಣಾಂ ।<br>ನಿಧಯೇ ಸರ್ವವಿಧ್ಯಾನಾಂ ದಕ್ಷಿಣಾಮೂರ್ತಯೇ ನಮಃ ॥<br>ಓಂ ಅಥರ್ವಣಾಭಿಧೋ ವೇದೋ ಧವಲೋ ಮರ್ಕಟಾನನಃ ।<br>ಅಕ್ಷಮಾಲಾನ್ವಿತೋ ವಾಮೇ ದಕಕ್ಷೇ ಕುಮ್ಭಧರಃ ಸ್ಮೃತಃ ॥</h3>
<h3 class='simpHtmlH3'>ಓಂ ಅಥರ್ವವೇದ ಶೌನಕೀಯ ಶಾಖಾನ್ತರ್ಗತ ಮಹಾಮನ್ತ್ರಾಣಾಮ್,<br>ಅಥರ್ವಾದಯೋ ಋಷಯಃ, ಗಾಯತ್ರ್ಯಾದೀನಿ ಛನ್ದಾಂಸಿ,<br>ಚನ್ದ್ರಮಾ ಆಪ ವಿದ್ಯುದಾದಯೋ ದೇವತಾಃ,<br>ಶ್ರೀ ಪರಮೇಶ್ವರ ಪ್ರೀತ್ಯರರ್ಥೇ ಪಾರಾಯಣೇ ವಿನಿಯೋಗಃ ॥ ಹರಿಃ ಓಂ ॥<br><br>ಶಂ ನೋ᳚ ದೇ॒ವೀರ॒ಭಿಷ್ಟ॑ಯ॒ ಆಪೋ᳚ ಭವನ್ತು ಪೀ॒ತಯೇ᳚ ।<br>ಶಂ ಯೋರ॒ಭಿ ಸ್ರ॑ವನ್ತು ನಃ ॥<br><br>ಓಂ ಶಾನ್ತಿಃ ಶಾನ್ತಿಃ ಶಾನ್ತಿಃ ॥ ಹರಿಃ ಓಂ ॥<br><br></h3>
<h1 class='simpHtmlH1'>ಕಾಣ್ಡ-೧<br><br></h1>
<pre class='simpHtmlMantras'>೧।೧। ಮೇಧಾಜನನಮ್।<br><br>೧-೪ ಅಥರ್ವಾ। ವಾಚಸ್ಪತಿಃ। ಅನುಷ್ಟುಪ್, ೪ ಚತುಷ್ಪದಾ ವಿರಾಡುರೋಬೃಹತೀ।<br><br>ಯೇ॑ ತ್ರಿಷಪ್ತಾಃ ಪ॑ರಿ॒ಯ॑ನ್ತಿ ವಿಶ್ವಾ᳚ ರೂ॒ಪಾಣಿ॒ ಬಿಭ್ರ॑ತಃ ।<br>ವಾ॒ಚಸ್ಪ॒ತಿರ್ಬಲಾ॒ ತೇಷಾಂ᳚ ತನ್ವೋ᳚ ಅ॒ದ್ಯ ದ॑ಧಾತು ಮೇ ॥೧॥<br>ಪು॑ನರೇ॑ಹಿ ವಚಸ್ಪತೇ ದೇ॒ವೇನ॒ ಮ॑ನಸಾ ಸ॒ಹ।<br>ವಸೋ᳚ಷ್ಪತೇ॒ ನಿ ರ॑ಮಯ॒ ಮಯ್ಯೇ॒ವಾಸ್ತು॒ ಮಯಿ॑ ಶ್ರು॒ತಮ್॥೨॥<br>ಇ॒ಹೈವಾಭಿ॑ ವಿ ತ॑ನೂ॒ಭೇ ಆರ್ತ್ನೀ᳚  ಇವ॒ ಜ್ಯ॑ಯಾ᳚ ।<br>ವಾ॒ಚಸ್ಪತಿ॒ರ್ನಿ ಯ॑ಚ್ಛತು॒ ಮಯ್ಯೇ॒ವಾ॑ಸ್ತು॒ ಮಯಿ॑ ಶ್ರು॒ತಮ್॥೩॥<br>ಉ॑ಪಹೂತೋ ವಾ॒ಚಸ್ಪತಿ॒ರುಪಾ॒ಸ್ಮಾನ್ ವಾ॒ಚಸ್ಪ॑ತಿರ್ಹ್ವಯತಾಮ್।<br>ಸಂ ಶ್ರು॒ತೇನ॑ ಗಮೇಮಹಿ॒ ಮಾ ಶ್ರು॒ತೇನ॒ ವಿ ರಾ᳚ಧಿಷಿ ॥೪॥<br><br>೧।೨ ರೋಗೋಪಶಮನಮ್।<br><br>ಅಥರ್ವಾ। ಪರ್ಜನ್ಯಃ(೧,೪ ಪೃಥಿವೀ, ೩ ಇನ್ದ್ರಃ,(ಚನ್ದ್ರಮಾಶ್ಚ))। ಅನುಷ್ಟುಪ್, ೩ ತ್ರಿಪದಾ ವಿರಾಣ್ನಾಮ ಗಾಯತ್ರೀ।<br><br>ವಿ॒ದ್ಮಾ ಶ॒ರಸ್ಯ॑ ಪಿ॒ತರಂ᳚ ಪ॒ರ್ಜನ್ಯಂ॒ ಭೂ॑ರಿಧಾಯಸಮ್।<br>ವಿ॒ದ್ಮೋ ಷ್ವ॑ಸ್ಯ ಮಾ॒ತರಂ᳚ ಪೃಥಿ॒ವೀಂ ಭೂರಿ॑ವರ್ಪಸಮ್॥೧॥<br>ಜ್ಯಾಽಕೇ॒ ಪರಿ॑ ಣೋ ನ॒ಮಾಶ್ಮಾ᳚ನಂ ತ॒ನ್ವಂ᳚ ಕೃಧಿ ।<br>ವೀ॒ಡುರ್ವರೀ॒ಯೋಽರಾ᳚ತೀ॒ರಪ॒ ದ್ವೇಷಾಂ॒ಸ್ಯಾಽಕೃ॑ಧಿ ॥೨॥<br>ವೃ॒ಕ್ಷಂ ಯದ್ಗಾವಃ॑ ಪರಿಷಸ್ವಜಾ॒ನಾ ಅ॑ನುಸ್ಫು॒ರಂ ಶ॒ರಮರ್ಚ᳚ನ್ತ್ಯೃ॒ಭುಮ್।<br>ಶರು॑ಮ॒ಸ್ಮದ್ಯಾ᳚ವಯ ದಿ॒ದ್ಯುಮಿ᳚ನ್ದ್ರ ॥೩॥<br>ಯಥಾ॒ ದ್ಯಾಂ ಚ॑ ಪೃಥಿ॒ವೀಂ ಚಾ॒ನ್ತಸ್ತಿಷ್ಠ॑ತಿ॒ ತೇಜ॑ನಮ್।<br>ಏ॒ವಾ ರೋಗಂ᳚ ಚಾಸ್ರಾ॒ವಂ ಚಾ॒ನ್ತಸ್ತಿ॑ಷ್ಠತು॒ ಮುಞ್ಜ॒ ಇತ್॥೪॥<br><br>೧।೩ ಮೂತ್ರಮೋಚನಮ್।<br><br>೧-೯ ಅಥರ್ವಾ। ೧ ಪರ್ಜನ್ಯಃ, ೨ ಮಿತ್ರಃ, ೩ ವರುಣಃ, ೪ ಚನ್ದ್ರಃ, ೫ ಸೂರ್ಯಃ, (೧-೯ ಮೂತ್ರಮೋಚನಮ್)। ಅನುಷ್ಟುಪ್, ೧-೫ ಪಥ್ಯಾಪಙ್ಕ್ತಿಃ।<br><br>ವಿ॒ದ್ಮಾ ಶ॒ರಸ್ಯ॑ ಪಿ॒ತರಂ᳚ ಪ॒ರ್ಜನ್ಯಂ॑᳚ ಶ॒ತವೃ॑ಷ್ಣ್ಯಮ್ ।<br>ತೇನಾ॑ ತೇ ತ॒ನ್ವೇ॒೩ಶಂ ಕ॑ರಂ ಪೃಥಿ॒ವ್ಯಾಂ ತೇ᳚ ನಿ॒ಷೇಚ॑ನಂ ಬ॒ಹಿಷ್ಟೇ᳚ ಅಸ್ತು॒ ಬಾಲಿತಿ॑ ॥೧॥<br>ವಿ॒ದ್ಮಾ ಶ॒ರಸ್ಯ॑ ಪಿ॒ತರಂ᳚ ಮಿ॒ತ್ರಂ ಶ॒ತವೃ॑ಷ್ಣ್ಯಮ್ ।<br>ತೇ॑ನಾ ತೇ ತ॒ನ್ವೇ॒೩ ಶಂ ಕ॑ರಂ ಪೃಥಿ॒ವ್ಯಾಂ ತೇ᳚ ನಿ॒ಷೇಚ॑ನಂ ಬ॒ಹಿಷ್ಟೇ॑ ಅಸ್ತು॒ ಬಾಲಿತಿ॑ ॥೨॥<br>ವಿ॒ದ್ಮಾ ಶ॒ರಸ್ಯ॑ ಪಿ॒ತರಂ॒ ವರು॑ಣಂ ಶ॒ತವೃ॑ಷ್ಣ್ಯಮ್ ।<br>ತೇನಾ᳚ ತೇ ತ॒ನ್ವೇ॒೩ ಶಂ ಕ॑ರಂ ಪೃಥಿ॒ವ್ಯಾಂ ತೇ᳚ ನಿ॒ಷೇಚ॑ನಂ ಬ॒ಹಿಷ್ಟೇ᳚ ಅಸ್ತು॒ ಬಾಲಿತಿ॑ ॥೩॥<br>ವಿ॒ದ್ಮಾ ಶ॒ರಸ್ಯ॑ ಪಿ॒ತರಂ᳚ ಚ॒ನ್ದ್ರಂ ಶ॒ತವೃ॑ಷ್ಣ್ಯಮ್ ।<br>ತೇನಾ᳚ ತೇ ತ॒ನ್ವೇ॒೩ ಶಂ ಕ॑ರಂ ಪೃಥಿ॒ವ್ಯಾಂ ತೇ᳚ ನಿ॒ಷೇಚ॑ನಂ ಬ॒ಹಿಷ್ಟೇ᳚ ಅಸ್ತು॒ ಬಾಲಿತಿ॑ ॥೪॥<br>ವಿ॒ದ್ಮಾ ಶ॒ರಸ್ಯ॑ ಪಿ॒ತರಂ॒ ಸೂರ್ಯಂ᳚ ಶ॒ತವೃ॑ಷ್ಣ್ಯಮ್ ।<br>ತೇನಾ᳚ ತೇ ತ॒ನ್ವೇ॒೩ ಶಂ ಕ॑ರಂ ಪೃಥಿ॒ವ್ಯಾಂ ತೇ᳚ ನಿ॒ಷೇಚ॑ನಂ ಬ॒ಹಿಷ್ಟೇ᳚ ಅಸ್ತು॒ ಬಾಲಿತಿ॑ ॥೫॥<br>ಯದಾ॒ನ್ತ್ರೇಷು॑ ಗವೀ॒ನ್ಯೋರ್ಯದ್ವ॒ಸ್ತಾವಧಿ॒ ಸಂಶ್ರು॑ತಮ್ ।<br>ಏ॒ವಾ ತೇ॒ ಮೂತ್ರಂ᳚ ಮುಚ್ಯತಾಂ ಬ॒ಹಿರ್ಬಾಲಿತಿ॑ ಸರ್ವ॒ಕಮ್॥೬॥<br>ಪ್ರ ತೇ᳚ ಭಿನದ್ಮಿ॒ ಮೇಹ॑ನಂ॒ ವರ್ತ್ರಂ᳚ ವೇಶ॒ನ್ತ್ಯಾ ಇ॑ವ ।<br>ಏ॒ವಾ ತೇ॒ ಮೂತ್ರಂ᳚ ಮುಚ್ಯತಾಂ ಬ॒ಹಿರ್ಬಾಲಿತಿ॑ ಸರ್ವ॒ಕಮ್॥೭॥<br>ವಿಷಿ॑ತಂ ತೇ ವಸ್ತಿಬಿ॒ಲಂ ಸ॑ಮು॒ದ್ರಸ್ಯೋ᳚ದ॒ಧೇರಿ॑ವ ।<br>ಏ॒ವಾ ತೇ॒ ಮೂತ್ರಂ᳚ ಮುಚ್ಯತಾಂ ಬ॒ಹಿರ್ಬಾಲಿತಿ॑ ಸರ್ವ॒ಕಮ್॥೮॥<br>ಯಥೇ᳚ಷು॒ಕಾ ಪ॒ರಾಪ॑ತ॒ದವ॑ಸೃ॒ಷ್ಟಾಧಿ॒ ಧನ್ವ॑ನಃ ।<br>ಏ॒ವಾ ತೇ॒ ಮೂತ್ರಂ᳚ ಮುಚ್ಯತಾಂ ಬ॒ಹಿರ್ಬಾಲಿತಿ॑ ಸರ್ವ॒ಕಮ್॥೯॥<br><br>೧।೪ ಅಪಾಂ ಭೇಷಜಮ್।<br><br>೧-೪ ಸಿನ್ಧುದ್ವೀಪಃ।(ಅಪಾಂನಪಾತ್, ಸೋಮಃ,) ಆಪಃ। ಗಾಯತ್ರೀ, ೪ ಪುರಸ್ತಾದ್ ಬೃಹತೀ।<br><br>ಅ॒ಮ್ಬಯೋ᳚ ಯ॒ನ್ತ್ಯಧ್ವ॑ಭಿರ್ಜಾ॒ಮಯೋ᳚ ಅಧ್ವರೀಯ॒ತಾಮ್। ಪೃ॒ಞ್ಚ॒ತೀರ್ಮ॑ಧು॑ನಾ॒ ಪಯಃ॑ ॥೧॥<br>ಅ॒ಮೂರ್ಯಾ ಉಪ॒ ಸೂರ್ಯೇ॒ ಯಾಭಿ॑ರ್ವಾ॒ ಸೂರ್ಯಃ॑ ಸ॒ಹ। ತಾ ನೋ᳚ ಹಿನ್ವನ್ತ್ವಧ್ವ॒ರಮ್॥೨॥<br>ಅ॒ಪೋ ದೇ॒ವೀರುಪ॑ ಹ್ವಯೇ॒ ಯತ್ರ॒ ಗಾವಃ॒ ಪಿಬ᳚ನ್ತಿ ನಃ । ಸಿನ್ಧು॑ಭ್ಯಃ॒ ಕರ್ತ್ವಂ᳚  ಹ॒ವಿಃ ॥೩॥<br>ಅ॒ಪ್ಸ್ವ॑೧ನ್ತರ॒ಮೃತ॑ಮ॒ಪ್ಸು ಭೇ᳚ಷ॒ಜಮ್।<br>ಅ॒ಪಾಮು॒ತ ಪ್ರಶ॑ಸ್ತಿಭಿ॒ರಶ್ವಾ॒ ಭವ॑ಥ ವಾ॒ಜಿನೋ॒ ಗಾವೋ᳚ ಭವಥ ವಾ॒ಜಿನೀಃ᳚ ॥೪॥<br><br>೧।೫ ಅಪಾಂ ಭೇಷಜಮ್।<br><br>೧-೪ ಸಿನ್ಧುದ್ವೀಪಃ।(ಅಪಾಂನಪಾತ್, ಸೋಮಃ,) ಆಪಃ। ಗಾಯತ್ರೀ, ೪ ವರ್ಧಮಾನಾ।<br><br>ಆಪೋ॒ ಹಿ ಷ್ಠಾ ಮ॑ಯೋ॒ಭುವ॒ಸ್ತಾ ನ॑ ಊ॒ರ್ಜೇ ದ॑ಧಾತನ । ಮ॒ಹೇ ರಣಾ᳚ಯ॒ ಚಕ್ಷ॑ಸೇ ॥೧॥<br>ಯೋ ವಃ॑ ಶಿ॒ವತ॑ಮೋ॒ ರಸ॒ಸ್ತಸ್ಯ॑ ಭಾಜಯತೇ॒ಹ ನಃ॑ । ಉ॒ಶ॒ತೀರಿ॑ವ ಮಾ॒ತರಃ॑ ॥೨॥<br>ತಸ್ಮಾ॒ ಅರಂ᳚ ಗಮಾಮ ವೋ॒ ಯಸ್ಯ॒ ಕ್ಷಯಾ᳚ಯ॒ ಜಿನ್ವ॑ಥ । ಆಪೋ᳚ ಜ॒ನಯ॑ಥಾ ಚ ನಃ ॥೩॥<br>ಈಶಾ᳚ನಾ॒ ವಾರ್ಯಾ᳚ಣಾಂ॒ ಕ್ಷಯ᳚ನ್ತೀಶ್ಚರ್ಷಣೀ॒ನಾಮ್। ಅ॒ಪೋ ಯಾ᳚ಚಾಮಿ ಭೇಷ॒ಜಮ್॥೪॥<br><br>೧।೬ ಅಪಾಂ ಭೇಷಜಮ್।<br><br>೧-೪ ಸಿನ್ಧುದ್ವೀಪಃ।(ಅಥರ್ವಾ ಕೃತಿರ್ವಾ)। (ಅಪಾಂನಪಾತ್,) ಆಪಃ, ೨ ಆಪಃ ಸೋಮೋಽಗ್ನಿಶ್ಚ। ಗಾಯತ್ರೀ, ೪ ಪಥ್ಯಾಪಙ್ಕ್ತಿಃ।<br><br>ಶಂ ನೋ᳚ ದೇ॒ವೀರ॒ಭಿಷ್ಟ॑ಯ॒ ಆಪೋ᳚ ಭವನ್ತು ಪೀ॒ತಯೇ᳚ । ಶಂ ಯೋರ॒ಭಿ ಸ್ರ॑ವನ್ತು ನಃ ॥೧॥<br>ಅ॒ಪ್ಸು ಮೇ॒ ಸೋಮೋ᳚ ಅಬ್ರವೀದ॒ನ್ತರ್ವಿಶ್ವಾ᳚ನಿ ಭೇಷ॒ಜಾ।ಅ॒ಗ್ನಿಂ ಚ॑ ವಿ॒ಶ್ವಶಂ᳚ ಭುವಮ್॥೨॥<br>ಆಪಃ॑ ಪೃಣೀ॒ತ ಭೇ᳚ಷ॒ಜಂ ವರೂ᳚ಥಂ ತ॒ನ್ವೇ॒೩ ಮ॑ಮ । ಜ್ಯೋಕ್ ಚ॒ ಸೂರ್ಯಂ᳚  ದೃ॒ಶೇ॑॥೩॥<br>ಶಂ ನ॒ ಆಪೋ᳚ ಧನ್ವ॒ನ್ಯಾ॒೩ ಶಮು॑ ಸನ್ತ್ವನೂ॒ಪ್ಯಾಃ ।<br>ಶಂ ನಃ॑ ಖನಿ॒ತ್ರಿಮಾ॒ ಆಪಃ॒ ಶಮು॒ ಯಾಃ ಕು॒ಮ್ಭ ಆಭೃ॑ತಾಃ ಶಿ॒ವಾ ನಃ॑ ಸನ್ತು॒ ವಾರ್ಷಿ॑ಕೀಃ॥೪॥<br><br>೧।೭ ಯಾತುಧಾನನಾಶನಮ್।<br><br>೧-೭ ಚಾತನಃ। ಅಗ್ನಿಃ (ಜಾತವೇದಾಃ), ೩ ಅಗ್ನೀನ್ದ್ರೌ। ಅನುಷ್ಟುಪ್, ೫ ತ್ರಿಷ್ಟುಪ್।<br><br>ಸ್ತು॒ವಾ॒ನಮ॑ಗ್ನ॒ ಆ ವ॑ಹ ಯಾತು॒ಧಾನಂ᳚ ಕಿಮೀ॒ದಿನ᳚ಮ್।<br>ತ್ವಂ ಹಿ ದೇ᳚ವ ವನ್ದಿ॒ತೋ ಹ॒ನ್ತಾ ದಸ್ಯೋ᳚ರ್ಬ॒ಭೂವಿ॑ಥ ॥೧॥<br>ಆಜ್ಯ॑ಸ್ಯ ಪರಮೇಷ್ಠಿನ್ ಜಾತ॑ವೇದ॒ಸ್ತನೂ᳚ವಶಿನ್।<br>ಅಗ್ನೇ᳚ ತೌ॒ಲಸ್ಯ॒ ಪ್ರಾಶಾ᳚ನ ಯಾತು॒ಧಾನಾ॒ನ್ ವಿ ಲಾ᳚ಪಯ ॥೨॥<br>ವಿ ಲ॑ಪನ್ತು ಯಾತು॒ಧಾನಾ᳚ ಅ॒ತ್ತ್ರಿಣೋ॒ ಯೇ ಕಿ॑ಮೀ॒ದಿನಃ॑ ।<br>ಅಥೇ॒ದಮ॑ಗ್ನೇ ನೋ ಹ॒ವಿರಿನ್ದ್ರ॑ಶ್ಚ ಪ್ರತಿ॑ ಹರ್ಯತಮ್॥೩॥<br>ಅ॒ಗ್ನಿ ಪೂರ್ವ॒ ಆ ರ॑ಭತಾಂ॒ ಪ್ರೇನ್ದ್ರೋ᳚ ನುದತು ಬಾಹು॒ಮಾ॑ನ್।<br>ಬ್ರವೀ᳚ತು॒ ಸರ್ವೋ᳚ ಯಾತು॒ಮಾನ॒ಯಮ॒ಸ್ಮೀತ್ಯೇತ್ಯ॑ ॥೪॥<br>ಪಶ್ಯಾ᳚ಮ ತೇ ವೀ॒ರ್ಯಂ᳚ ಜಾತವೇದಃ॒ ಪ್ರ ಣೋ᳚ ಬ್ರೂಹಿ ಯಾತು॒ಧಾನಾ᳚ನ್ ನೃಚಕ್ಷಃ ।<br>ತ್ವಯಾ॒ ಸರ್ವೇ॒ ಪರಿ॑ತಪ್ತಾಃ ಪು॒ರಸ್ತಾತ್ತ ಆ ಯ᳚ನ್ತು ಪ್ರಬ್ರುವಾ॒ಣಾ ಉಪೇ॒ದಮ್॥೫॥<br>ಆ ರ॑ಭಸ್ವ ಜಾತವೇದೋ॒ಽಸ್ಮಾಕಾರ್ಥಾ᳚ಯ ಜಜ್ಞಿಷೇ ।<br>ದೂ॒ತೋ ನೋ᳚ ಅಗ್ನೇ ಭೂ॒ತ್ವಾ ಯಾ᳚ತು॒ಧಾನಾ॒ನ್ ವಿ ಲಾ᳚ಪಯ ॥೬॥<br>ತ್ವ॑ಮಗ್ನೇ ಯಾತು॒ಧಾನಾ॒ನುಪ॑ಬದ್ಧಾಁ ಇ॒ಹಾ ವ॑ಹ ।<br>ಅಥೈ᳚ಷಾ॒ಮಿನ್ದ್ರೋ॒ ವಜ್ರೇ॒ಣಾಪಿ॑ ಶೀ॒ರ್ಷಾಣಿ॑ ವೃಶ್ಚತು ॥೭॥<br><br>೧।೮ ಯಾತುಧಾನನಾಶನಮ್।<br><br>೧-೪ ಚಾತನಃ। ೧-೨ ಬೃಹಸ್ಪತಿಃ, ಅಗ್ನೀಷೋಮೌ ಚ, ೩-೪ ಅಗ್ನಿಃ (ಜಾತವೇದಾಃ)। ೧-೩ ಅನುಷ್ಟುಪ್, ೪ ಬಾರ್ಹತಗರ್ಭಾ ತ್ರಿಷ್ಟುಪ್।<br><br>ಇ॒ದಂ ಹ॒ವಿರ್ಯಾ᳚ತು॒ಧಾನಾ᳚ನ್ ನ॒ದೀ ಫೇನ॑ಮಿ॒ವಾ ವ॑ಹತ್।<br>ಯ ಇ॒ದಂ ಸ್ತ್ರೀ ಪುಮಾ॒ನಕ॑ರಿ॒ಹ ಸ ಸ್ತು॑ವತಾಂ॒ ಜನಃ॑ ॥೧॥<br>ಅ॒ಯಂ ಸ್ತು॑ವಾ॒ನ ಆಗ॑ಮದಿ॒ಮಂ ಸ್ಮ॒ ಪ್ರತಿ॑ ಹರ್ಯತ ।<br>ಬೃಹ॑ಸ್ಪತೇ॒ ವಶೇ᳚ ಲ॒ಬ್ಧ್ವಾಗ್ನೀ᳚ಷೋಮಾ॒ ವಿ ವಿ॑ಧ್ಯತಮ್॥೨॥<br>ಯಾ॒ತು॒ಧಾನ॑ಸ್ಯ ಸೋಮಪ ಜ॒ಹಿ ಪ್ರ॒ಜಾಂ ನಯ॑ಸ್ವ ಚ ।<br>ನಿ ಸ್ತು॑ವಾ॒ನಸ್ಯ॑ ಪಾತಯ॒ ಪರ॒ಮಕ್ಷ್ಯು॒ತಾವ॑ರಮ್॥೩॥<br>ಯತ್ರೈ᳚ಷಾಮಗ್ನೇ॒ ಜನಿ॑ಮಾನಿ॒ ವೇತ್ಥ॒ ಗುಹಾ᳚ ಸ॒ತಾಮ॒ತ್ತ್ರಿಣಾಂ᳚ ಜಾತವೇದಃ ।<br>ತಾಂಸ್ತ್ವಂ ಬ್ರಹ್ಮ॑ಣಾ ವಾವೃಧಾ॒ನೋ ಜ॒ಹ್ಯೇ∫ಷಾಂ ಶತ॒ತರ್ಹ॑ಮಗ್ನೇ ॥೪॥<br><br>೧।೯ ವಿಜಯಾಯ ಪ್ರಾರ್ಥನಾ।<br><br>೧-೪ ಅಥರ್ವಾ। ೧ ವಸವಃ, ಇನ್ದ್ರಃ, ಪೂಷಾ, ವರುಣಃ, ಮಿತ್ರಃ, ಅಗ್ನಿಃ, ಆದಿತ್ಯಾಃ, ವಿಶ್ವೇದೇವಾಃ, ೨ ದೇವಾಃ, ಸೂರ್ಯಃ, ಅಗ್ನಿಃ, ಹಿರಣ್ಯಂ, ೩-೪ ಅಗ್ನಿಃ (ಜಾತವೇದಾಃ)। ತ್ರಿಷ್ಟುಪ್।<br><br>ಅ॒ಸ್ಮಿನ್ ವಸು॒ ವಸ॑ವೋ ಧಾರಯ॒ನ್ತ್ವಿನ್ದ್ರಃ॑ ಪೂ॒ಷಾ ವರು॑ಣೋ ಮಿ॒ತ್ರೋ ಅ॒ಗ್ನಿಃ ।<br>ಇ॒ಮಮಾ᳚ದಿ॒ತ್ಯಾ ಉ॒ತ॒ ವಿಶ್ವೇ᳚ ಚ ದೇ॒ವಾ ಉತ್ತ॑ರಸ್ಮಿ॒ನ್ ಜ್ಯೋತಿ॑ಷಿ ಧಾರಯನ್ತು ॥೧॥<br>ಅ॒ಸ್ಯ ದೇ᳚ವಾಃ ಪ್ರ॒ದಿಶಿ॒ ಜ್ಯೋ॑ತಿರಸ್ತು॒ ಸೂರ್ಯೋ᳚ ಅ॒ಗ್ನಿರು॒ತ ವಾ॒ ಹಿರ᳚ಣ್ಯಮ್।<br>ಸ॒ಪತ್ನಾ᳚ ಅ॒ಸ್ಮದಧ॑ರೇ ಭವನ್ತೂತ್ತ॒ಮಂ ನಾಕ॒ಮಧಿ॑ ರೋಹಯೇ॒ಮಮ್॥೨॥<br>ಯೇನೇನ್ದ್ರಾ᳚ಯ ಸ॒ಮಭ॑ರಃ॒ ಪಯಾಂ᳚ಸ್ಯುತ್ತ॒ಮೇನ॒ ಬ್ರಹ್ಮ॑ಣಾ ಜಾತವೇದಃ ।<br>ತೇನ॒ ತ್ವಮ॑ಗ್ನ ಇ॒ಹ ವ᳚ರ್ಧಯೇ॒ಮಂ ಸ॑ಜಾ॒ತಾನಾಂ॒ ಶ್ರೈಷ್ಠ್ಯ॒ ಆ ಧೇ᳚ಹ್ಯೇನಮ್॥೩॥<br>ಐಷಾಂ᳚ ಯ॒ಜ್ಞಮು॒ತ ವರ್ಚೋ᳚ ದದೇ॒ಽಹಂ ರಾ॒ಯಸ್ಪೋಷ॑ಮು॒ತ ಚಿ॒ತ್ತಾನ್ಯ॑ಗ್ನೇ ।<br>ಸ॒ಪತ್ನಾ᳚ ಅ॒ಸ್ಮದಧ॑ರೇ ಭವನ್ತೂತ್ತ॒ಮಂ ನಾಕ॒ಮಧಿ॑ ರೋಹಯೇ॒ಮಮ್॥೪॥<br><br>೧।೧೦ ಪಾಪ -ವಿಮೋಚನಮ್।<br><br>೧-೪ ಅಥರ್ವಾ। ೧ ಅಸುರಃ, ೨-೪ ವರುಣಃ। ತ್ರಿಷ್ಟುಪ್, ೩ ಕಕುಮ್ಮತೀ ಅನುಷ್ಟುಪ್, ೪ ಅನುಷ್ಟುಪ್।<br><br>ಅ॒ಯಂ ದೇ॒ವಾನಾ॒ಮಸು॑ರೋ॒ ವಿ ರಾ᳚ಜತಿ॒ ವಶಾ॒ ಹಿ ಸ॒ತ್ಯಾ ವರು॑ಣಸ್ಯ॒ ರಾಜ್ಞಃ॑ ।<br>ತತ॒ಸ್ಪರಿ॒ ಬ್ರಹ್ಮ॑ಣಾ॒ ಶಾಶ॑ದಾನ ಉ॒ಗ್ರಸ್ಯ॑ ಮ॒ನ್ಯೋರುದಿ॒ಮಂ ನ॑ಯಾಮಿ ॥೧॥<br>ನಮ॑ಸ್ತೇ ರಾಜನ್ ವರುಣಾಸ್ತು ಮ॒ನ್ಯವೇ॒ ವಿಶ್ವಂ॒ ಹ್ಯು॒ಽಗ್ರ ನಿಚಿ॒ಕೇಷಿ॑ ದ್ರು॒ಗ್ಧಮ್ ।<br>ಸ॒ಹಸ್ರ॑ಮ॒ನ್ಯಾನ್ ಪ್ರ ಸು॑ವಾಮಿ ಸಾ॒ಕಂ ಶ॒ತಂ ಜೀ᳚ವಾತಿ ಶ॒ರದ॒ಸ್ತವಾ॒ಯಮ್॥೨॥<br>ಯದು॒ವಕ್ಥಾನೃ॑ತಂ ಜಿ॒ಹ್ವಯಾ᳚ ವೃಜಿ॒ನಂ ಬ॒ಹು।<br>ರಾಜ್ಞ॑ಸ್ತ್ವಾ ಸ॒ತ್ಯಧ᳚ರ್ಮಣೋ ಮು॒ಞ್ಚಾಮಿ॒ ವರು॑ಣಾದ॒ಹಮ್॥೩॥<br>ಮು॒ಞ್ಚಾಮಿ॑ ತ್ವಾ ವೈಶ್ವಾನ॒ರಾದ॑ರ್ಣ॒ವಾನ್ಮ॑ಹ॒ತಸ್ಪರಿ॑ ।<br>ಸ॒ಜಾ॒ತಾನು॑ಗ್ರೇ॒ಹಾ ವ॑ದ॒ ಬ್ರಹ್ಮ॒ ಚಾಪ॑ ಚಿಕೀಹಿ ನಃ ॥೪॥<br><br>೧।೧೧ ನಾರೀ–ಸುಖಪ್ರಸೂತಿಃ।<br><br>೧-೬ ಅಥರ್ವಾ। ಪೂಷಾ, ಅರ್ಯಮಾ, ವೇಧಾಃ, ದಿಶಃ, ದೇವಾಃ। ಪಙ್ಕ್ತಿಃ, ೨ ಅನುಷ್ಟುಪ್, ೩ ಚತುಷ್ಪದೋಷ್ಣಿಗ್ಗರ್ಭಾ ಕಕುಮ್ಮತ್ಯನುಷ್ಟುಪ್, ೪-೬ ಪಥ್ಯಾಪಙ್ಕ್ತಿಃ।<br><br>ವಷ॑ಟ್ ತೇ ಪೂಷನ್ನ॒ಸ್ಮಿನ್ತ್ಸೂ॑ತಾ᳚ವರ್ಯ॒ಮಾ ಹೋತಾ᳚ ಕೃಣೋತು ವೇ॒ಧಾಃ ।<br>ಸಿಸ್ರ॑ತಾಂ॒ ನಾರ್ಯೃ॒ತಪ್ರ॑ಜಾತಾ॒ ವಿ ಪರ್ವಾ᳚ಣಿ ಜಿಹತಾಂ॒ ಸೂತ॒ವಾ ಉ॑ ॥೧॥<br>ಚತ॑ಸ್ರೋ ದಿ॒ವಃ ಪ್ರ॒ದಿಶ॒ಶ್ಚತ॑ಸ್ರೋ॒ ಭೂಮ್ಯಾ᳚ ಉ॒ತ।<br>ದೇ॒ವಾ ಗರ್ಭಂ॒ ಸಮೈ᳚ರಯ॒ನ್ ತಂ ವ್ಯೂ᳚ರ್ಣುವನ್ತು॒ ಸೂತ॑ವೇ ॥೨॥<br>ಸೂ॒ಷಾ ವ್ಯೂ᳚ರ್ಣೋತು॒ ವಿ ಯೋನಿಂ᳚ ಹಾಪಯಾಮಸಿ ।<br>ಶ್ರ॒ಥಯಾ᳚ ಸೂಷಣೇ॒ ತ್ವಮವ॒ ತ್ವಂ ಬಿ॑ಷ್ಕಲೇ ಸೃಜ ॥೩॥<br>ನೇವ॑ ಮಾಂ॒ಸೇ ನ ಪೀವ॑ಸಿ॒ ನೇವ॑ ಮ॒ಜ್ಜಸ್ವಾಹ॑ತಮ್।<br>ಅವೈ᳚ತು॒ ಪೃಶ್ನಿ॒ ಶೇವ॑ಲಂ॒ ಶುನೇ᳚ ಜ॒ರಾಯ್ವತ್ತ॒ವೇಽವ॑ ಜ॒ರಾಯು॑ ಪದ್ಯತಾಮ್॥೪॥<br>ವಿ ತೇ᳚ ಭಿನದ್ಮಿ॒ ಮೇಹ॑ನಂ॒ ವಿ ಯೋನಿಂ॒ ವಿ ಗ॒ವೀನಿ॑ಕೇ ।<br>ವಿ ಮಾ॒ತರಂ᳚ ಚ ಪು॒ತ್ರಂ ಚ॒ ವಿ ಕು॑ಮಾ॒ರಂ ಜ॒ರಾಯು॒ಣಾವ॑ ಜ॒ರಾಯು॑ ಪದ್ಯತಾಮ್॥೫॥<br>ಯಥಾ॒ ವಾತೋ॒ ಯಥಾ॒ ಮನೋ॒ ಯಥಾ॒ ಪತ᳚ನ್ತಿ ಪ॒ಕ್ಷಿ॑ಣಃ॑ ।<br>ಏ॒ವಾ ತ್ವಂ ದ॑ಶಮಾಸ್ಯ ಸಾ॒ಕಂ ಜ॒ರಾಯು॑ಣಾ ಪ॒ತಾವ॑ ಜ॒ರಾಯು॑ ಪದ್ಯತಾಮ್॥೬॥<br><br>೧।೧೨ ಯಕ್ಷ್ಮನಾಶನಮ್।<br><br>೧-೪ ಭೃಗ್ವಙ್ಗಿರಾಃ। ಯಕ್ಷ್ಮನಾಶನಮ್। ಜಗತೀ(ತ್ರಿಷ್ಟುಪ್), ೪ ಅನುಷ್ಟುಪ್।<br><br>ಜ॒ರಾ॒ಯು॒ಜಃ ಪ್ರ॑ಥ॒ಮ ಉ॒ಸ್ರಿಯೋ॒ ವೃಷಾ॒ ವಾತ॑ಭ್ರಜಾ ಸ್ತ॒ನಯ᳚ನ್ನೇತಿ ವೃ॒ಷ್ಟ್ಯಾ।<br>ಸ ನೋ᳚ ಮೃಡಾತಿ ತ॒ನ್ವ ಋಜು॒ಗೋ ರು॒ಜನ್ ಯ ಏಕ॒ಮೋಜ॑ಸ್ತ್ರೇ॒ಧಾ ವಿ॑ಚಕ್ರ॒ಮೇ॥೧॥<br>ಅಙ್ಗೇ᳚ ಅಙ್ಗೇ ಶೋ॒ಚಿಷಾ᳚ ಶಿಶ್ರಿಯಾ॒ಣಂ ನ॑ಮ॒ಸ್ಯನ್ತ॑ಸ್ತ್ವಾ ಹ॒ವಿಷಾ᳚ ವಿಧೇಮ ।<br>ಅ॒ಙ್ಕಾನ್ತ್ಸ॑ಮ॒ಙ್ಕಾನ್ ಹ॒ವಿಷಾ᳚ ವಿಧೇಮ॒ ಯೋ ಅಗ್ರ॑ಭೀ॒ತ್ ಪರ್ವಾ᳚ಸ್ಯಾ॒ ಗ್ರಭೀ᳚ತಾ ॥೨॥<br>ಮು॒ಞ್ಚ ಶೀ᳚ರ್ಷ॒ಕ್ತ್ಯಾ ಉ॒ತ ಕಾ॒ಸ ಏ᳚ನಂ॒ ಪರು॑ಷ್ಪರುರಾವಿ॒ವೇಶಾ॒ ಯೋ ಅ॑ಸ್ಯ ।<br>ಯೋ ಅ॑ಭ್ರ॒ಜಾ ವಾ᳚ತ॒ಜಾ ಯಶ್ಚ॒ ಶುಷ್ಮೋ॒ ವನ॒ಸ್ಪತೀ᳚ನ್ತ್ಸಚತಾಂ॒ ಪರ್ವ॑ತಾಂಶ್ಚ ॥೩॥<br>ಶಂ ಮೇ॒ ಪರ॑ಸ್ಮೈ॒ ಗಾತ್ರಾ᳚ಯ॒ ಶಮ॒ಸ್ತ್ವವ॑ರಾಯ ಮೇ ।<br>ಶಂ ಮೇ᳚ ಚ॒ತುರ್ಭ್ಯೋ॒ ಅಙ್ಗೇ᳚ಭ್ಯಃ॒ ಶಮ॑ಸ್ತು ತ॒ನ್ವೇ॒೩ಮಮ॑ ॥೪॥<br><br>೧।೧೩ ವಿದ್ಯುತ್।<br><br>೧-೪ ಭೃಗ್ವಙ್ಗಿರಾಃ। ವಿದ್ಯುತ್। ಅನುಷ್ಟುಪ್, ೩ ಚತುಷ್ಪಾದ್ವಿರಾಡ್ ಜಗತೀ, ೪ ತ್ರಿಷ್ಟುಪ್ಪರಾ ಬೃಹತೀಗರ್ಭಾ ಪಙ್ಕ್ತಿಃ।<br><br>ನಮ॑ಸ್ತೇ ಅಸ್ತು ವಿ॒ದ್ಯುತೇ॒ ನಮ॑ಸ್ತೇ ಸ್ತನಯಿ॒ತ್ನವೇ᳚ ।<br>ನಮ॑ಸ್ತೇ ಅ॒ಸ್ತ್ವಶ್ಮ॑ನೇ॒ ಯೇನಾ᳚ ದೂ॒ಡಾಶೇ॒ ಅಸ್ಯ॑ಸಿ ॥೧॥<br>ನಮ॑ಸ್ತೇ ಪ್ರವತೋ ನಪಾ॒ದ್ಯತ॒ಸ್ತಪಃ॑ ಸ॒ಮೂಹ॑ಸಿ ।<br>ಮೃ॒ಡಯಾ᳚ ನಸ್ತ॒ನೂಭ್ಯೋ॒ ಮಯ॑ಸ್ತೋ॒ಕೇಭ್ಯ॑ಸ್ಕೃಧಿ ॥೨॥<br>ಪ್ರವ॑ತೋ ನಪಾ॒ನ್ನಮ॑ ಏ॒ವಾಸ್ತು॒ ತುಭ್ಯಂ॒ ನಮ॑ಸ್ತೇ ಹೇ॒ತಯೇ॒ ತಪು॑ಷೇ ಚ ಕೃಣ್ಮಃ ।<br>ವಿ॒ದ್ಮ ತೇ॒ ಧಾಮ॑ ಪರ॒ಮಂ ಗುಹಾ॒ ಯತ್ ಸ॑ಮು॒ದ್ರೇ ಅ॒ನ್ತರ್ನಿ॑ಹಿ॑ತಾಸಿ॒ ನಾಭಿಃ॑ ॥೩॥<br>ಯಾಂ ತ್ವಾ᳚ ದೇ॒ವಾ ಅಸೃ॑ಜನ್ತ॒ ವಿಶ್ವ॒ ಇಷುಂ᳚ ಕೃಣ್ವಾ॒ನಾ ಅಸ॑ನಾಯ ಧೃ॒ಷ್ಣುಮ್।<br>ಸಾ ನೋ᳚ ಮೃಡ ವಿ॒ದಥೇ᳚ ಗೃಣಾ॒ನಾ ತಸ್ಯೈ᳚ ತೇ॒ ನಮೋ᳚ ಅಸ್ತು ದೇವಿ ॥೪॥<br><br>೧।೧೪ ಕುಲಪಾ ಕನ್ಯಾ<br><br>೧-೪ ಭೃಗ್ವಙ್ಗಿರಾಃ ।(ವರುಣೋ), ಯಮೋ (ವಾ)। ಅನುಷ್ಟುಪ್, ೧ ಕಕುಮ್ಮತೀ ಅನುಷ್ಟುಪ್, ೩ ಚತುಷ್ಪಾದ್ವಿರಾಟ್।<br><br>ಭಗ॑ಮಸ್ಯಾ॒ ವರ್ಚ॒ ಆದಿ॒ಷ್ಯಧಿ॑ ವೃ॒ಕ್ಷಾದಿ॑ವ॒ ಸ್ರಜ᳚ಮ್।<br>ಮ॒ಹಾಬು॑ಧ್ನ ಇವ॒ ಪರ್ವ॑ತೋ॒ ಜ್ಯೋಕ್ ಪಿ॒ತೃಷ್ವಾ᳚ಸ್ತಾಮ್॥೧॥<br>ಏ॒ಷಾ ತೇ᳚ ರಾಜನ್ ಕ॒ನ್ಯಾ᳚ ವ॒ಧೂರ್ನಿ ಧೂ᳚ಯತಾಂ ಯಮ ।<br>ಸಾ ಮಾ॒ತುರ್ಬ॑ಧ್ಯತಾಂ ಗೃ॒ಹೇಽಥೋ॒ ಭ್ರಾತು॒ರಥೋ᳚ ಪಿ॒ತುಃ ॥೨॥<br>ಏ॒ಷಾ ತೇ᳚ ಕುಲ॒ಪಾ ರಾ᳚ಜ॒ನ್ ತಾಮು॑ ತೇ॒ ಪರಿ॑ ದದ್ಮಸಿ ।<br>ಜ್ಯೋಕ್ ಪಿ॒ತೃಷ್ವಾ᳚ಸಾತಾ॒ ಆ ಶೀ॒ರ್ಷ್ಣಃ ಸ॒ಮೋಪ್ಯಾ᳚ತ್॥೩॥<br>ಅಸಿ॑ತಸ್ಯ ತೇ॒ ಬ್ರಹ್ಮ॑ಣಾ ಕ॒ಶ್ಯಪ॑ಸ್ಯ॒ ಗಯ॑ಸ್ಯ ಚ ।<br>ಅ॒ನ್ತಃ॒ಕೋ॒ಶಮಿ॑ವ ಜಾ॒ಮಯೋಽಪಿ॑ ನಹ್ಯಾಮಿ ತೇ॒ ಭಗ᳚ಮ್॥೪॥<br><br>೧।೧೫ ಪುಷ್ಟಿಕರ್ಮ।<br><br>೧-೪ ಅಥರ್ವಾ। ಸಿನ್ಧವಃ,(ವಾತಾಃ, ಪತತ್ರಿಣಃ)। ಅನುಷ್ಟುಪ್, ೧-೨ ಭುರಿಕ್ಪಥ್ಯಾ ಪಙ್ಕ್ತಿಃ।<br><br>ಸಂ ಸಂ ಸ್ರ॑ವನ್ತು॒ ಸಿನ್ಧ॑ವಃ॒ ಸಂ ವಾತಾಃ॒ ಸಂ ಪ॑ತ॒ತ್ರಿಣಃ॑ ।<br>ಇ॒ಮಂ ಯ॒ಜ್ಞಂ ಪ್ರ॒ದಿವೋ᳚ ಮೇ ಜುಷನ್ತಾಂ ಸಂಸ್ರಾ॒ವ್ಯೇ᳚ಣ ಹ॒ವಿಷಾ᳚ ಜುಹೋಮಿ ॥೧॥<br>ಇ॒ಹೈವ ಹವ॒ಮಾ ಯಾ᳚ತ ಮ ಇ॒ಹ ಸಂ᳚ಸ್ರಾವಣಾ ಉ॒ತೇಮಂ ವ॑ರ್ಧಯತಾ ಗಿರಃ ।<br>ಇ॒ಹೈತು॒ ಸರ್ವೋ॒ ಯಃ ಪ॒ಶುರ॒ಸ್ಮಿನ್ ತಿ॑ಷ್ಠತು॒ ಯಾ ರ॒ಯಿಃ ॥೨॥<br>ಯೇ ನ॒ದೀನಾಂ᳚ ಸಂ॒ಸ್ರವ॒ನ್ತ್ಯುತ್ಸಾ᳚ಸಃ॒ ಸದ॒ಮಕ್ಷಿ॑ತಾಃ ।<br>ತೇಭಿ᳚ರ್ಮೇ॒ ಸರ್ವೈಃ᳚ ಸಂಸ್ರಾ॒ವೈರ್ಧನಂ॒ ಸಂ ಸ್ರಾ᳚ವಯಾಮಸಿ ॥೩॥<br>ಯೇ ಸ॒ರ್ಪಿಷಃ॑ ಸಂ॒ಸ್ರವ᳚ನ್ತಿ ಕ್ಷೀ॒ರಸ್ಯ॑ ಚೋದ॒ಕಸ್ಯ॑ ಚ ।<br>ತೇಭಿ᳚ರ್ಮೇ॒ ಸರ್ವೈಃ᳚ ಸಂಸ್ರಾ॒ವೈರ್ಧನಂ॒ ಸಂ ಸ್ರಾ᳚ವಯಾಮಸಿ ॥೪॥<br><br>೧।೧೬ ಶತ್ರುಬಾಧನಮ್।<br><br>೧-೪ ಚಾತನಃ। ೧ ಅಗ್ನಿಃ, ೨ ಇನ್ದ್ರಃ, ವರುಣಃ, (೨-೪ ದಧತ್ಯಂ ಸೀಸಮ್)। ಅನುಷ್ಟುಪ್, ೪ ಕಕುಮ್ಮತೀ ಅನುಷ್ಟುಪ್।<br><br>ಯೇಽಮಾವಾ॒ಸ್ಯಾಂ॒೩ ರಾತ್ರಿ॑ಮು॒ದಸ್ಥು॑ರ್ವ್ರಾ॒ಜಮ॒ತ್ತ್ರಿಣಃ॑ ।<br>ಅ॒ಗ್ನಿಸ್ತು॒ರೀಯೋ᳚ ಯಾತು॒ಹಾ ಸೋ ಅ॒ಸ್ಮಭ್ಯ॒ಮಧಿ॑ ಬ್ರವತ್॥೧॥<br>ಸೀಸಾ॒ಯಾಧ್ಯಾ᳚ಹ॒ ವರು॑ಣಃ॒ ಸೀಸಾ᳚ಯಾ॒ಗ್ನಿರುಪಾ᳚ವತಿ ।<br>ಸೀಸಂ᳚ ಮ॒ ಇನ್ದ್ರಃ॒ ಪ್ರಾಯ॑ಚ್ಛ॒ತ್ ತದ॒ಙ್ಗ ಯಾ᳚ತು॒ಚಾತ॑ನಮ್॥೨॥<br>ಇ॒ದಂ ವಿಷ್ಕ᳚ನ್ಧಂ ಸಹತ ಇ॒ದಂ ಬಾ᳚ಧತೇ ಅ॒ತ್ತ್ರಿಣಃ॑ ।<br>ಅ॒ನೇನ॒ ವಿಶ್ವಾ᳚ ಸಸಹೇ॒ ಯಾ ಜಾ॒ತಾನಿ॑ ಪಿಶಾ॒ಚ್ಯಾಃ ॥೩॥<br>ಯದಿ॑ ನೋ॒ ಗಾಂ ಹಂಸಿ॒ ಯದ್ಯಶ್ವಂ॒ ಯದಿ॒ ಪೂರು॑ಷಮ್।<br>ತಂ ತ್ವಾ॒ ಸೀಸೇ᳚ನ ವಿಧ್ಯಾಮೋ॒ ಯಥಾ॒ ನೋಽಸೋ॒ ಅವೀ᳚ರಹಾ ॥೪॥<br><br>೧।೧೭ ರುಧಿರಸ್ರಾವನಿವೃತ್ತಯೇ ಧಮನೀಬನ್ಧನಮ್।<br><br>೧-೪ ಬ್ರಹ್ಮಾ। ಯೋಷಿತಃ ಧಮನ್ಯಶ್ಚ। ಅನುಷ್ಟುಪ್, ೧ ಭುರಿಗನುಷ್ಟುಪ್, ೪ ತ್ರಿಪದಾರ್ಷೀ ಗಾಯತ್ರೀ।<br><br>ಅ॒ಮೂರ್ಯಾ ಯನ್ತಿ॑ ಯೋ॒ಷಿತೋ᳚ ಹಿ॒ರಾ ಲೋಹಿ॑ತವಾಸಸಃ ।<br>ಅ॒ಭ್ರಾತ॑ರ ಇವ ಜಾ॒ಮಯ॒ಸ್ತಿಷ್ಠ᳚ನ್ತು ಹ॒ತವ॑ರ್ಚಸಃ ॥೧॥<br>ತಿಷ್ಠಾ᳚ವರೇ॒ ತಿಷ್ಠ॑ ಪರ ಉ॒ತ ತ್ವಂ ತಿ॑ಷ್ಠ ಮಧ್ಯಮೇ ।<br>ಕ॒ನಿ॒ಷ್ಠಿ॒ಕಾ ಚ॒ ತಿಷ್ಠ॑ತಿ॒ ತಿಷ್ಠಾ॒ದಿದ್ಧ॒ಮನಿ॑ರ್ಮ॒ಹೀ॥೨॥<br>ಶ॒ತಸ್ಯ॑ ಧ॒ಮನೀ᳚ನಾಂ ಸ॒ಹಸ್ರ॑ಸ್ಯ ಹಿ॒ರಾಣಾ᳚ಮ್।<br>ಅಸ್ಥು॒ರಿನ್ಮ॑ಧ್ಯ॒ಮಾ ಇ॒ಮಾಃ ಸಾ॒ಕಮನ್ತಾ᳚ ಅರಂಸತ ॥೩॥<br>ಪರಿ॑ ವಃ॒ ಸಿಕ॑ತಾವತೀ ಧ॒ನೂರ್ಬೃ॑ಹ॒ತ್ಯಽಕ್ರಮೀತ್। ತಿಷ್ಠ॑ತೇ॒ಲಯ॑ತಾ॒ ಸು ಕ᳚ಮ್॥೪॥<br><br>೧।೧೮ ಅಲಕ್ಷ್ಮೀನಾಶನಮ್।<br><br>೧-೪ ದ್ರವಿಣೋದಾಃ। ವಿನಾಯಕಃ(೨ ಸವಿತಾ, ವರುಣಃ, ಮಿತ್ರಃ, ಅರ್ಯಮಾ, ದೇವಾಃ, ೩ ಸವಿತಾ)। ೧ ವಿರಾಡುಪರಿಷ್ಟಾದ್ ಬೃಹತೀ, ೨ ನಿಚೃಜ್ಜಗತೀ, ೩ ವಿರಾಡಾಸ್ತಾರ ಪಙ್ಕ್ತಿಸ್ತ್ರಿಷ್ಟುಪ್, ೪ ಅನುಷ್ಟುಪ್।<br><br>ನಿರ್ಲ॒ಕ್ಷ್ಮ್ಯಂ∫ಲಲಾ॒ಮ್ಯಂ॑೧ ನಿರರಾ᳚ತಿಂ ಸುವಾಮಸಿ ।<br>ಅಥ॒ ಯಾ ಭ॒ದ್ರಾ ತಾನಿ॑ ನಃ ಪ್ರ॒ಜಾಯಾ॒ ಅರಾ᳚ತಿಂ ನಯಾಮಸಿ ॥೧॥<br>ನಿರರ॑ಣಿಂ ಸವಿ॒ತಾ ಸಾ᳚ವಿಷಕ್ ಪ॒ದೋರ್ನಿರ್ಹಸ್ತ॑ಯೋ॒ರ್ವರು॑ಣೋ ಮಿ॒ತ್ರೋ ಅ᳚ರ್ಯ॒ಮಾ।<br>ನಿರ॒ಸ್ಮಭ್ಯ॒ಮನು॑ಮತೀ॒ ರರಾ᳚ಣಾ॒ ಪ್ರೇಮಾಂ ದೇ॒ವಾ ಅ॑ಸಾವಿಷುಃ॒ ಸೌಭ॑ಗಾಯ ॥೨॥<br>ಯತ್ ತ॑ ಆ॒ತ್ಮನಿ॑ ತ॒ನ್ವಾಂ∫ಘೋ॒ರಮಸ್ತಿ॒ ಯದ್ವಾ॒ ಕೇಶೇ᳚ಷು ಪ್ರತಿ॒ಚಕ್ಷ॑ಣೇ ವಾ ।<br>ಸರ್ವಂ॒ ತದ್ವಾ॒ಚಾಪ॑ ಹನ್ಮೋ ವ॒ಯಂ ದೇ॒ವಸ್ತ್ವಾ᳚ ಸವಿ॒ತಾ ಸೂ᳚ದಯತು ॥೩॥<br>ರಿಶ್ಯ॑ಪದೀಂ॒ ವೃಷ॑ದತೀಂ ಗೋಷೇ॒ಧಾಂ ವಿ॑ಧ॒ಮಾಮು॒ತ।<br>ವಿ॒ಲೀ॒ಢ್ಯಂ∫ಲಲಾ॒ಮ್ಯಂ॑೧ ತಾ ಅ॒ಸ್ಮನ್ನಾ᳚ಶಯಾಮಸಿ ॥೪॥<br><br>೧।೧೯ ಶತ್ರುನಿವಾರಣಮ್।<br><br>೧-೪ ಬ್ರಹ್ಮಾ। ಈಶ್ವರಃ, (೧ ಇನ್ದ್ರಃ, ೨ ದೈವೀಃ ಮನುಷ್ಯೇಷವಃ, ೩ ರುದ್ರಃ, ೪ ದೇವಾಃ)।<br>ಅನುಷ್ಟುಪ್, ೨ ಪುರಸ್ತಾದ್ ಬೃಹತೀ, ೩ ಪಥ್ಯಾಪಙ್ಕ್ತಿಃ।<br><br>ಮಾ ನೋ᳚ ವಿದನ್ ವಿವ್ಯಾ॒ಧಿನೋ॒ ಮೋ ಅ॑ಭಿವ್ಯಾ॒ಧಿನಂ᳚ ವಿದನ್।<br>ಆ॒ರಾಚ್ಛ॑ರ॒ವ್ಯಾ∫ಅ॒ಸ್ಮದ್ವಿಷೂ॑ಚೀರಿನ್ದ್ರ ಪಾತಯ ॥೧॥<br>ವಿಷ್ವ᳚ಞ್ಚೋ ಅ॒ಸ್ಮಚ್ಛರ॑ವಃ ಪತನ್ತು॒ ಯೇ ಅ॒ಸ್ತಾ ಯೇ ಚಾ॒ಸ್ಯಾಃ᳚ ।<br>ದೈವೀ᳚ರ್ಮನುಷ್ಯೇಷವೋ॒ ಮಮಾ॒ಮಿತ್ರಾ∫ನ್ ವಿ ವಿ॑ಧ್ಯತ ॥೨॥<br>ಯೋ ನಃ॒ ಸ್ವೋ ಯೋ ಅರ॑ಣಃ ಸಜಾ॒ತ ಉ॒ತ ನಿಷ್ಟ್ಯೋ॒ ಯೋ ಅ॒ಸ್ಮಾಁ ಅ॑ಭಿ॒ದಾಸ॑ತಿ ।<br>ರು॒ದ್ರಃ ಶ॑ರವ್ಯ∫ಯೈ॒ತಾನ್ ಮಮಾ॒ಮಿತ್ರಾ∫ನ್ ವಿ ವಿ॑ಧ್ಯತು ॥೩॥<br>ಯಃ ಸ॒ಪತ್ನೋ॒ ಯೋಽಸ॑ಪತ್ನೋ॒ ಯಶ್ಚ॑ ದ್ವಿ॒ಷನ್ ಛಪಾ᳚ತಿ ನಃ ।<br>ದೇ॒ವಾಸ್ತಂ ಸರ್ವೇ᳚ ಧೂರ್ವನ್ತು॒ ಬ್ರಹ್ಮ॒ ವರ್ಮ॒ ಮಮಾನ್ತ॑ರಮ್॥೪॥<br><br>೧।೨೦ ಶತ್ರುನಿವಾರಣಮ್।<br><br>೧-೪ ಅಥರ್ವಾ। ೧ ಸೋಮಃ, ಮರುತಃ, ೨ ಮಿತ್ರಾವರುಣೌ, ೩ ವರುಣಃ ೪ ಇನ್ದ್ರಃ। ಅನುಷ್ಟುಪ್, ತ್ರಿಷ್ಟುಪ್।<br><br>ಅದಾ᳚ರಸೃದ್ ಭವತು ದೇವ ಸೋಮಾ॒∫ಸ್ಮಿನ್ ಯ॒ಜ್ಞೇ ಮ॑ರುತೋ ಮೃ॒ಡತಾ᳚ ನಃ ।<br>ಮಾ ನೋ᳚ ವಿದದಭಿ॒ಭಾ ಮೋ ಅಶ॑ಸ್ತಿ॒ರ್ಮಾ ನೋ᳚ ವಿದದ್ ವೃಜಿ॒ನಾ ದ್ವೇಷ್ಯಾ॒ ಯಾ॥೧॥<br>ಯೋ ಅ॒ದ್ಯ ಸೇನ್ಯೋ᳚ ವ॒ಧೋ∫ ಘಾ॒ಯೂನಾ᳚ಮು॒ದೀರ॑ತೇ ।<br>ಯು॒ವಂ ತಂ ಮಿ॑ತ್ರಾವರುಣಾವ॒ಸ್ಮದ್ಯಾ᳚ವಯತಂ॒ ಪರಿ॑ ॥೨॥<br>ಇ॒ತಶ್ಚ॒ ಯದ॒ಮುತ॑ಶ್ಚ॒ ಯದ್ ವ॒ಧಂ ವ॑ರುಣ ಯಾವಯ ।<br>ವಿ ಮ॒ಹಚ್ಛರ್ಮ॑ ಯಚ್ಛ॒ ವರೀ᳚ಯೋ ಯಾವಯಾ ವ॒ಧಮ್॥೩॥<br>ಶಾ॒ಸ ಇ॒ತ್ಥಾ ಮ॒ಹಾಁ ಅ॑ಸ್ಯಮಿತ್ರಸಾ॒ಹೋ ಅ॑ಸ್ತೃ॒ತಃ ।<br>ನ ಯಸ್ಯ॑ ಹ॒ನ್ಯತೇ॒ ಸಖಾ॒ ನ ಜೀ॒ಯತೇ᳚ ಕ॒ದಾ ಚ॒ನ॥೪॥<br><br>೧।೨೧ ಶತ್ರುನಿವಾರಣಮ್।<br><br>೧-೪ ಅಥರ್ವಾ। ಇನ್ದ್ರಃ। ಅನುಷ್ಟುಪ್।<br><br>ಸ್ವಸ್ತಿ॒ದಾ ವಿ॒ಶಾಂ ಪತಿ॑ರ್ವೃತ್ರ॒ಹಾ ವಿ॑ಮೃ॒ಧೋ॑ ವ॒ಶೀ।<br>ವೃಷೇನ್ದ್ರಃ॑ ಪು॒ರ ಏ᳚ತು ನಃ ಸೋಮ॒ಪಾ ಅ॑ಭಯಂಕ॒ರಃ ॥೧॥<br>ವಿ ನ॑ ಇನ್ದ್ರ॒ ಮೃಧೋ᳚ ಜಹಿ ನೀಚಾ॒ ಯ॑ಚ್ಛ ಪೃತನ್ಯ॒ತಃ ।<br>ಅ॒ಧ॒ಮಂ ಗ॑ಮಯಾ॒ ತಮೋ॒ ಯೋ ಅ॒ಸ್ಮಾಁ ಅ॑ಭಿ॒ದಾಸ॑ತಿ ॥೨॥<br>ವಿ ರಕ್ಷೋ॒ ವಿ ಮೃಧೋ᳚ ಜಹಿ ವಿ ವೃ॒ತ್ರಸ್ಯ॒ ಹನೂ᳚ ರುಜ ।<br>ವಿ ಮ॒ನ್ಯುಮಿ᳚ನ್ದ್ರ ವೃತ್ರಹನ್ನ॒ಮಿತ್ರ॑ಸ್ಯಾಭಿ॒ದಾಸ॑ತಃ ॥೩॥<br>ಅಪೇ᳚ನ್ದ್ರ ದ್ವಿಷ॒ತೋ ಮನೋಽಪ॒ ಜಿಜ್ಯಾ᳚ಸತೋ ವ॒ಧಮ್।<br>ವಿ ಮಹಚ್ಛರ್ಮ॑ ಯಚ್ಛ॒ ವರೀ᳚ಯೋ ಯಾವಯಾ ವ॒ಧಮ್॥೪॥<br><br>೧।೨೨ ಹೃದ್ರೋಗ-ಕಾಮಿಲಾ-ನಾಶನಮ್।<br><br>೧-೪ ಬ್ರಹ್ಮಾ। ಸೂರ್ಯೋ, ಹರಿಮಾ ಹೃದ್ರೋಗಶ್ಚ। ಅನುಷ್ಟುಪ್।<br><br>ಅನು॒ ಸೂರ್ಯ॒ಮುದ॑ಯತಾಂ ಹೃದ್ದಯೋ॒ತೋ ಹ॑ರಿ॒ಮಾ ಚ॑ ತೇ ।<br>ಗೋ ರೋಹಿ॑ತಸ್ಯ॒ ವರ್ಣೇ᳚ನ॒ ತೇನ॑ ತ್ವಾ॒ ಪರಿ॑ ದಧ್ಮಸಿ ॥೧॥<br>ಪರಿ॑ ತ್ವಾ॒ ರೋಹಿ॑ತೈ॒ರ್ವರ್ಣೈ᳚ರ್ದೀರ್ಘಾಯು॒ತ್ವಾಯ॑ ದಧ್ಮಸಿ ।<br>ಯಥಾ॒ಯಮ॑ರ॒ಪಾ ಅಸ॒ದಥೋ॒ ಅಹ॑ರಿತೋ॒ ಭುವ॑ತ್॥೨॥<br>ಯಾ ರೋಹಿ॑ಣೀರ್ದೇವ॒ತ್ಯಾ॒೩ ಗಾವೋ॒ ಯಾ ಉ॒ತ ರೋಹಿ॑ಣೀಃ ।<br>ರೂ॒ಪಂರೂ᳚ಪಂ ವಯೋ᳚ವಯ॒ಸ್ತಾಭಿ॑ಷ್ಟ್ವಾ॒ ಪರಿ॑ ದಧ್ಮಸಿ ॥೩॥<br>ಶುಕೇ᳚ಷು ತೇ ಹರಿ॒ಮಾಣಂ᳚ ರೋಪ॒ಣಾಕಾ᳚ಸು ದಧ್ಮಸಿ ।<br>ಅಥೋ॒ ಹಾರಿ॑ದ್ರವೇಷು ತೇ ಹರಿ॒ಮಾಣಂ॒ ನಿ ದ॑ಧ್ಮಸಿ ॥೪॥<br><br>೧।೨೩ ಶತ್ರುನಿವಾರಣಮ್।<br><br>೧-೪ ಅಥರ್ವಾ। ವನಸ್ಪತಿಃ(ಅಸಿಕ್ನಿಃ)। ಅನುಷ್ಟುಪ್।<br><br>ನ॒ಕ್ತಂ॒ಜಾ॒ತಾಸ್ಯೋ᳚ಷಧೇ॒ ರಾಮೇ॒ ಕೃಷ್ಣೇ॒ ಅಸಿ॑ಕ್ನಿ ಚ ।<br>ಇ॒ದಂ ರ॑ಜನಿ ರಜಯ ಕಿ॒ಲಾಸಂ᳚ ಪಲಿ॒ತಂ ಚ॒ ಯತ್॥೧॥<br>ಕಿ॒ಲಾಸಂ᳚ ಚ ಪಲಿ॒ತಂ ಚ॒ ನಿರಿ॒ತೋ ನಾ᳚ಶಯಾ॒ ಪೃಷ॑ತ್।<br>ಆ ತ್ವಾ॒ ಸ್ವೋ ವಿ॑ಶತಾಂ॒ ವರ್ಣಃ॒ ಪರಾ᳚ ಶು॒ಕ್ಲಾನಿ॑ ಪಾತಯ ॥೨॥<br>ಅಸಿ॑ತಂ ತೇ ಪ್ರ॒ಲಯ॑ನಮಾ॒ಸ್ಥಾನ॒ಮಸಿ॑ತಂ॒ ತವ॑ ।<br>ಅಸಿ॑ಕ್ನ್ಯಸ್ಯೋಷಧೇ॒ ನಿರಿ॒ತೋ ನಾ᳚ಶಯಾ॒ ಪೃಷ॑ತ್॥೩॥<br>ಅ॒ಸ್ಥಿ॒ಜಸ್ಯ॑ ಕಿ॒ಲಾಸ॑ಸ್ಯ ತನೂ॒ಜಸ್ಯ॑ ಚ॒ ಯತ್ ತ್ವ॒ಚಿ।<br>ದೂಷ್ಯಾ᳚ ಕೃ॒ತಸ್ಯ॒ ಬ್ರಹ್ಮ॑ಣಾ॒ ಲಕ್ಷ್ಮ॑ ಶ್ವೇ॒ತಮ॑ನೀನಶಮ್॥೪॥<br><br>೧।೨೪ ಶತ್ರುನಿವಾರಣಮ್।<br><br>೧-೪ ಬ್ರಹ್ಮಾ। ಆಸುರೀ ವನಸ್ಪತಿಃ। ಅನುಷ್ಟುಪ್, ೨ ನಿಚೃತ್ಪಥ್ಯಾಪಙ್ಕ್ತಿಃ।<br><br>ಸು॒ಪ॒ರ್ಣೋ ಜಾ॒ತಃ ಪ್ರ॑ಥ॒ಮಸ್ತಸ್ಯ॒ ತ್ವಂ ಪಿ॒ತ್ತಮಾ᳚ಸಿಥ ।<br>ತದಾ᳚ಸು॒ರೀ ಯು॒ಧಾ ಜಿ॒ತಾ ರೂ॒ಪಂ ಚ॑ಕ್ರೇ॒ ವನ॒ಸ್ಪತೀ᳚ನ್॥೧॥<br>ಆ॒ಸು॒ರೀ ಚ॑ಕ್ರೇ ಪ್ರಥ॒ಮೇದಂ ಕಿ॑ಲಾಸಭೇಷ॒ಜಮಿ॒ದಂ ಕಿ॑ಲಾಸ॒ನಾಶ॑ನಮ್।<br>ಅನೀ᳚ನಶತ್ ಕಿ॒ಲಾಸಂ॒ ಸರೂ᳚ಪಾಮಕರ॒ತ್ ತ್ವಚ᳚ಮ್॥೨॥<br>ಸರೂ᳚ಪಾ॒ ನಾಮ॑ ತೇ ಮಾ॒ತಾ ಸರೂ᳚ಪೋ॒ ನಾಮ॑ ತೇ ಪಿ॒ತಾ।<br>ಸ॒ರೂ॒ಪ॒ಕೃತ್ ತ್ವಮೋ᳚ಷಧೇ॒ ಸಾ ಸರೂ᳚ಪಮಿ॒ದಂ ಕೃ॑ಧಿ ॥೩॥<br>ಶ್ಯಾ॒ಮಾ ಸ॑ರೂಪಂ॒ಕರ॑ಣೀ ಪೃಥಿ॒ವ್ಯಾ ಅಧ್ಯುದ್ಭೃ॑ತಾ ।<br>ಇ॒ದಮೂ॒ ಷು ಪ್ರ ಸಾ᳚ಧಯ॒ ಪುನಾ᳚ ರೂ॒ಪಾಣಿ॑ ಕಲ್ಪಯ ॥೪॥<br><br>೧।೨೫ ಜ್ವರ-ನಾಶನಮ್।<br><br>೧-೪ ಭೃಗ್ವಙ್ಗಿರಾಃ । ಯಕ್ಷ್ಮನಾಶನೋಽಗ್ನಿಃ। ತ್ರಿಷ್ಟುಪ್,೨-೩ ವಿರಾಡ್ ಗರ್ಭಾ, ೪ಪುರೋಽನುಷ್ಟುಪ್।<br><br>ಯದ॒ಗ್ನಿರಾಪೋ॒ ಅದ॑ಹತ್ ಪ್ರ॒ವಿಶ್ಯ॒ ಯತ್ರಾಕೃ᳚ಣ್ವನ್ ಧರ್ಮ॒ಧೃತೋ॒ ನಮಾಂ᳚ಸಿ ।<br>ತತ್ರ॑ ತ ಆಹುಃ ಪರ॒ಮಂ ಜ॒ನಿತ್ರಂ॒ ಸ ನಃ॑ ಸಂವಿ॒ದ್ವಾನ್ ಪರಿ॑ ವೃಙ್ಗ್ಧಿ ತಕ್ಮನ್॥೧॥<br>ಯದ್ಯ॒ರ್ಚಿ॑ರ್ಯದಿ॒ ವಾಸಿ॑ ಶೋ॒ಚಿಃ ಶ॑ಕಲ್ಯೇ॒ಷಿ ಯದಿ॑ ವಾ ತೇ ಜ॒ನಿತ್ರ᳚ಮ್।<br>ಹ್ರೂಡು॒ರ್ನಾಮಾ᳚ಸಿ ಹರಿತಸ್ಯ ದೇವ॒ ಸ ನಃ॑ ಸಂವಿ॒ದ್ವಾನ್ ಪರಿ॑ ವೃಙ್ಗ್ಧಿ ತಕ್ಮನ್॥೨॥<br>ಯದಿ॑ ಶೋ॒ಕೋ ಯದಿ॑ ವಾಭಿಶೋ॒ಕೋ ಯದಿ॑ ವಾ॒ ರಾಜ್ಞೋ॒ ವರು॑ಣ॒ಸ್ಯಾಸಿ॑ ಪು॒ತ್ರಃ ।<br>ಹ್ರೂ॒ಡು॒ರ್ನಾಮಾ᳚ಸಿ ಹರಿತಸ್ಯ ದೇವ॒ ಸ ನಃ॑ ಸಂವಿ॒ದ್ವಾನ್ ಪರಿ॑ ವೃಙ್ಗ್ಧಿ ತಕ್ಮನ್॥೩॥<br>ನಮಃ॑ ಶೀ॒ತಾಯ॑ ತ॒ಕ್ಮನೇ॒ ನಮೋ᳚ ರೂ॒ರಾಯ॑ ಶೋ॒ಚಿಷೇ᳚ ಕೃಣೋಮಿ ।<br>ಯೋ ಅ᳚ನ್ಯೇ॒ದ್ಯುರು॑ಭಯ॒ದ್ಯುರ॒ಭ್ಯೇತಿ॒ ತೃತೀ᳚ಯಕಾಯ॒ ನಮೋ᳚ ಅಸ್ತು ತ॒ಕ್ಮನೇ᳚ ॥೪॥<br><br>೧।೨೬ ಶರ್ಮಪ್ರಾಪ್ತಿಃ।<br><br>೧-೪ ಬ್ರಹ್ಮಾ। ೧ ದೇವಾಃ, ೨ ಇನ್ದ್ರಃ, ಭಗಃ, ಸವಿತಾ, ೩-೪ ಮರುತಃ। ಗಾಯತ್ರೀ,<br>೨ ತ್ರಿಪದಾ ಏಕಾವಸಾನಾ ಸಾಮ್ನೀ ತ್ರಿಷ್ಟುಪ್, ೪ ಏಕಾವಸಾನಾ ಪಾದನಿಚೃತ್।<br><br>ಆ॒ರೇ॒೩ಸಾವ॒ಸ್ಮದ॑ಸ್ತು ಹೇ॒ತಿರ್ದೇ᳚ವಾಸೋ ಅಸತ್। ಆ॒ರೇ ಅಶ್ಮಾ॒ ಯಮಸ್ಯ॑ಥ ॥೧॥<br>ಸಖಾ॒ಸಾವ॒ಸ್ಮಭ್ಯ॑ಮಸ್ತು ರಾ॒ತಿಃ ಸಖೇನ್ದ್ರೋ॒ ಭಗಃ॑ ಸವಿ॒ತಾ ಚಿ॒ತ್ರರಾ᳚ಧಾಃ ॥೨॥<br>ಯೂ॒ಯಂ ನಃ॑ ಪ್ರವತೋ ನಪಾ॒ನ್ಮರು॑ತಃ॒ ಸೂರ್ಯ॑ತ್ವಚಸಃ । ಶರ್ಮ॑ ಯಚ್ಛಾಥ ಸ॒ಪ್ರಥಾಃ᳚ ॥೩॥<br>ಸು॒ಷೂ॒ದತ॑ ಮೃ॒ಡತ॑ ಮೃ॒ಡಯಾ᳚ ನಸ್ತ॒ನೂಭ್ಯೋ॒ ಮಯ॑ಸ್ತೋ॒ಕೇಭ್ಯ॑ಸ್ಕೃಧಿ॑॥೪॥<br><br>೧।೨೭ ಸ್ವಸ್ತ್ಯಯನಮ್।<br><br>೧-೪ ಅಥರ್ವಾ(ಸ್ವಸ್ತ್ಯಯನಕಾಮಃ)। (ಚನ್ದ್ರಮಾಃ,) ಇನ್ದ್ರಣೀ (ಚ)। ಅನುಷ್ಟುಪ್, ೧ ಪಥ್ಯಾಪಙ್ಕ್ತಿಃ।<br><br>ಅ॒ಮೂಃ ಪಾ॒ರೇ ಪೃ॑ದಾ॒ಕ್ವ ಽ ಸ್ತ್ರಿಷ॒ಪ್ತಾ ನಿರ್ಜ॑ರಾಯವಃ ।<br>ತಾಸಾಂ᳚ ಜ॒ರಾಯು॑ಭಿರ್ವ॒ಯಮ॒ಕ್ಷ್ಯಾ॒೩ವಪಿ॑ ವ್ಯಯಾಮಸ್ಯಘಾ॒ಯೋಃ ಪ॑ರಿಪ॒ನ್ಥಿನಃ॑ ॥೧॥<br>ವಿಷೂ᳚ಚ್ಯೇತು ಕೃನ್ತ॒ತೀ ಪಿನಾ᳚ಕಮಿವ॒ ಬಿಭ್ರ॑ತೀ ।<br>ವಿಷ್ವ॑ಕ್ ಪುನ॒ರ್ಭುವಾ॒ ಮನೋಽಸ॑ಮೃದ್ಧಾ ಅಘಾ॒ಯವಃ॑ ॥೨॥<br>ನ ಬ॒ಹವಃ॒ ಸಮ॑ಶಕ॒ನ್ ನಾರ್ಭ॒ಕಾ ಅ॒ಭಿ ದಾ᳚ಧೃಷುಃ ।<br>ವೇ॒ಣೋರದ್ಗಾ᳚ ಇವಾ॒ಭಿತೋಽಸ॑ಮೃದ್ಧಾ ಅಘಾ॒ಯವಃ॑ ॥೩॥<br>ಪ್ರೇತಂ᳚ ಪಾದೌ॒ ಪ್ರ ಸ್ಫು॑ರತಂ॒ ವಹ॑ತಂ ಪೃಣ॒ತೋ ಗೃ॒ಹಾನ್।<br>ಇ॒ನ್ದ್ರಾ॒ಣ್ಯೇ∫ತು ಪ್ರಥ॒ಮಾಜೀ॒ತಾಮು॑ಷಿತಾ ಪು॒ರಃ ॥೪॥<br><br>೧।೨೮ ರಕ್ಷೋಘ್ನಮ್।<br><br>೧-೪ ಚಾತನಃ। ೧-೨ ಅಗ್ನಿಃ, ೩-೪ ಯಾತುಧಾನೀಃ। ಅನುಷ್ಟುಪ್, ೩ ವಿರಾಟ್ ಪಥ್ಯಾಬೃಹತೀ, ೪ ಪಥ್ಯಾಪಙ್ಕ್ತಿಃ।<br><br>ಉಪ॒ ಪ್ರಾಗಾ᳚ದ್ ದೇ॒ವೋ ಅ॒ಗ್ನೀ ರ॑ಕ್ಷೋ॒ಹಾಮೀ᳚ವ॒ಚಾತ॑ನಃ ।<br>ದಹ॒ನ್ನಪ॑ ದ್ವಯಾ॒ವಿನೋ᳚ ಯಾತು॒ಧಾನಾ᳚ನ್ ಕಿಮೀ॒ದಿನಃ॑ ॥೧॥<br>ಪ್ರತಿ॑ ದಹ ಯಾತು॒ಧಾನಾ॒ನ್ ಪ್ರತಿ॑ ದೇವ ಕಿಮೀ॒ದಿನಃ॑ ।<br>ಪ್ರ॒ತೀಚೀಃ᳚ ಕೃಷ್ಣವರ್ತನೇ॒ ಸಂ ದ॑ಹ ಯಾತುಧಾ॒ನ್ಯಃ ॥೨॥<br>ಯಾ ಶ॒ಶಾಪ॒ ಶಪ॑ನೇನ॒ ಯಾಘಂ ಮೂರ॑ಮಾದ॒ಧೇ।<br>ಯಾ ರಸ॑ಸ್ಯ॒ ಹರ॑ಣಾಯ ಜಾ॒ತಮಾ᳚ರೇ॒ಭೇ ತೋ॒ಕಮ॑ತ್ತು॒ ಸಾ॥೩॥<br>ಪು॒ತ್ರಮ॑ತ್ತು ಯಾತುಧಾ॒ನೀಃ ಸ್ವಸಾ॑ರಮು॒ತ ನ॒ಪ್ತ್ಯ∫ಮ್।<br>ಅಧಾ᳚ ಮಿ॒ಥೋ ವಿ॑ಕೇ॒ಶ್ಯೋ॒೩ವಿ ಘ್ನ॑ತಾಂ ಯಾತುಧಾ॒ನ್ಯೋ॒೩ವಿ ತೃ॑ಹ್ಯನ್ತಾಮರಾ॒ಯ್ಯಃ ॥೪॥<br><br>೧।೨೯ ರಾಷ್ಟ್ರಾಭಿವರ್ಧನಮ್, ಸಪತ್ನಕ್ಷಯಣಂ ಚ।<br><br>೧-೬ ವಸಿಷ್ಠಃ। ಬ್ರಹ್ಮಣಸ್ಪತಿಃ, ಅಭೀವರ್ತಮಣಿಃ। ಅನುಷ್ಟುಪ್।<br><br>ಅ॒ಭೀ॒ವ॒ರ್ತೇನ॑ ಮ॒ಣಿನಾ॒ ಯೇನೇನ್ದ್ರೋ᳚ ಅಭಿವಾವೃ॒ಧೇ॑।<br>ತೇನಾ॒ಸ್ಮಾನ್ ಬ್ರ᳚ಹ್ಮಣಸ್ಪತೇ॒ಽಭಿ ರಾ॒ಷ್ಟ್ರಾಯ॑ ವರ್ಧಯ ॥೧॥<br>ಅ॒ಭಿ॒ವೃತ್ಯ॑ ಸ॒ಪತ್ನಾ᳚ನ॒ಭಿ ಯಾ ನೋ॒ ಅರಾ᳚ತಯಃ ।<br>ಅಭಿ ಪೃ॑ತ॒ನ್ಯನ್ತಂ᳚ ತಿಷ್ಠಾ॒ಭಿ ಯೋ ನೋ᳚ ದುರ॒ಸ್ಯತಿ॑ ॥೨॥<br>ಅ॒ಭಿ ತ್ವಾ᳚ ದೇ॒ವಃ ಸ॑ವಿ॒ತಾಭಿ ಸೋಮೋ᳚ ಅವೀವೃಧತ್।<br>ಅ॒ಭಿ ತ್ವಾ॒ ವಿಶ್ವಾ᳚ ಭೂ॒ತಾನ್ಯ॑ಭೀವ॒ರ್ತೋ ಯಥಾಸ॑ಸಿ ॥೩॥<br>ಅ॒ಭೀ॒ವ॒ರ್ತೋ ಅ॑ಭಿಭ॒ವಃ ಸ॑ಪತ್ನ॒ಕ್ಷಯ॑ಣೋ ಮ॒ಣಿಃ ।<br>ರಾ॒ಷ್ಟ್ರಾಯ॒ ಮಹ್ಯಂ᳚ ಬಧ್ಯತಾಂ ಸ॒ಪತ್ನೇ᳚ಭ್ಯಃ ಪರಾ॒ಭುವೇ᳚ ॥೪॥<br>ಉದ॒ಸೌ ಸೂರ್ಯೋ᳚ ಅಗಾ॒ದುದಿ॒ದಂ ಮಾ᳚ಮ॒ಕಂ ವಚಃ॑ ।<br>ಯಥಾ॒ಹಂ ಶ॑ತ್ರು॒ಹೋ∫ಸಾ॑ನ್ಯಸಪತ್ನಃ ಸಪತ್ನಹಾ॑॥೫॥<br>ಸ॒ಪ॒ತ್ನ॒ಕ್ಷಯ॑ಣೋ॒ ವೃಷಾ॒ಭಿರಾ᳚ಷ್ಟ್ರೋ ವಿಷಾಸ॒ಹಿಃ ।<br>ಯಥಾ॒ಹಮೇ॒ಷಾಂ ವೀ॒ರಾಣಾಂ᳚ ವಿ॒ರಾಜಾ᳚ನಿ॒ ಜನ॑ಸ್ಯ ಚ ॥೬॥<br><br>೧।೩೦ ದೀರ್ಘಾಯುಃಪ್ರಾಪ್ತಿಃ।<br><br>೧-೪ ಅಥರ್ವಾ (ಆಯುಷ್ಕಾಮಃ)। ವಿಶ್ವೇದೇವಾಃ (೧ ವಸವಃ, ಆದಿತ್ಯಾಃ, ೧-೪ ದೇವಾಃ)। ತ್ರಿಷ್ಟುಪ್, ೩ ಶಾಕ್ವರಗರ್ಭಾ ವಿರಾಡ್ ಜಗತೀ।<br><br>ವಿಶ್ವೇ᳚ ದೇವಾ॒ ವಸ॑ವೋ॒ ರಕ್ಷ॑ತೇ॒ಮಮು॒ತಾದಿ॑ತ್ಯಾ ಜಾಗೃ॒ತ ಯೂ॒ಯಮ॒ಸ್ಮಿನ್।<br>ಮೇಮಂ ಸನಾ᳚ಭಿರು॒ತ ವಾ॒ನ್ಯನಾ᳚ಭಿ॒ರ್ಮೇಮಂ ಪ್ರಾಪ॒ತ್ ಪೌರು॑ಷೇಯೋ ವ॒ಧೋ ಯಃ ॥೧॥<br>ಯೇ ವೋ᳚ ದೇವಾಃ ಪಿ॒ತರೋ॒ ಯೇ ಚ॑ ಪು॒ತ್ರಾಃ ಸಚೇ᳚ತಸೋ ಮೇ ಶೃಣುತೇ॒ದಮು॒ಕ್ತಮ್।<br>ಸರ್ವೇ᳚ಭ್ಯೋ ವಃ॒ ಪ॑ರಿ ದದಾಮ್ಯೇ॒ತಂ ಸ್ವ॒ಸ್ತ್ಯೇ∫ನಂ ಜ॒ರಸೇ᳚ ವಹಾಥ ॥೨॥<br>ಯೇ ದೇ᳚ವಾ ದಿ॒ವಿ ಷ್ಠ ಯೇ ಪೃ॑ಥಿ॒ವ್ಯಾಂ ಯೇ ಅ॒ನ್ತರಿ॑ಕ್ಷ॒ ಓಷ॑ಧೀಷು ಪ॒ಶುಷ್ವ॒ಪ್ಸ್ವ॑೧ನ್ತಃ ।<br>ತೇ ಕೃ॑ಣುತ ಜ॒ರಸ॒ಮಾಯು॑ರ॒ಸ್ಮೈ ಶ॒ತಮ॒ನ್ಯಾನ್ ಪರಿ॑ ವೃಣಕ್ತು ಮೃ॒ತ್ಯೂನ್॥೩॥<br>ಯೇಷಾಂ᳚ ಪ್ರಯಾ॒ಜಾ ಉ॒ತ ವಾ᳚ನುಯಾ॒ಜಾ ಹು॒ತಭಾ᳚ಗಾ ಅಹು॒ತಾದ॑ಶ್ಚ ದೇ॒ವಾಃ ।<br>ಯೇಷಾಂ᳚ ವಃ॒ ಪಞ್ಚ॑ ಪ್ರ॒ದಿಶೋ॒ ವಿಭ॑ಕ್ತಾ॒ಸ್ತಾನ್ ವೋ᳚ ಅ॒ಸ್ಮೈ ಸ॑ತ್ರ॒ಸದಃ॑ ಕೃಣೋಮಿ ॥೪॥<br><br>೧।೩೧ ಪಾಶಮೋಚನಮ್।<br><br>೧-೪ ಬ್ರಹ್ಮಾ। ಆಶಾಪಾಲಾಃ,(ವಾಸ್ತೋಷ್ಪತಿಃ)। ಅನುಷ್ಟುಪ್, ೩ ವಿರಾಟ್ ತ್ರಿಷ್ಟುಪ್, ೪ ಪರಾನುಷ್ಟುಪ್ ತ್ರಿಷ್ಟುಪ್।<br><br>ಆಶಾ᳚ನಾಮಾಶಾಪಾ॒ಲೇಭ್ಯ॑ಶ್ಚ॒ತುರ್ಭ್ಯೋ᳚ ಅ॒ಮೃತೇ᳚ಭ್ಯಃ ।<br>ಇ॒ದಂ ಭೂ॒ತಸ್ಯಾಧ್ಯ॑ಕ್ಷೇಭ್ಯೋ ವಿ॒ಧೇಮ॑ ಹ॒ವಿಷಾ᳚ ವ॒ಯಮ್॥೧॥<br>ಯ ಆಶಾ᳚ನಾಮಾಶಾಪಾ॒ಲಾಶ್ಚ॒ತ್ವಾರ॒ ಸ್ಥನ॑ ದೇವಾಃ ।<br>ತೇ ನೋ॒ ನಿರೃ॑ತ್ಯಾಃ॒ ಪಾಶೇ᳚ಭ್ಯೋ ಮು॒ಞ್ಚತಾಂಹ॑ಸೋ ಅಂಹಸಃ ॥೨॥<br>ಅಸ್ರಾ᳚ಮಸ್ತ್ವಾ ಹ॒ವಿಷಾ᳚ ಯಜಾ॒ಮ್ಯಶ್ಲೋ᳚ಣಸ್ತ್ವಾ ಘೃ॒ತೇನ॑ ಜುಹೋಮಿ ।<br>ಯ ಆಶಾ᳚ನಾಮಾಶಾಪಾ॒ಲಸ್ತು॒ರೀಯೋ᳚ ದೇ॒ವಃ ಸ ನಃ॑ ಸುಭೂ॒ತಮೇಹ ವ॑ಕ್ಷತ್॥೩॥<br>ಸ್ವ॒ಸ್ತಿ ಮಾ॒ತ್ರ ಉ॒ತ ಪಿ॒ತ್ರೇ ನೋ᳚ ಅಸ್ತು ಸ್ವ॒ಸ್ತಿ ಗೋಭ್ಯೋ॒ ಜಗ॑ತೇ॒ ಪುರು॑ಷೇಭ್ಯಃ ।<br>ವಿಶ್ವಂ᳚ ಸುಭೂ॒ತಂ ಸು॑ವಿ॒ದತ್ರಂ᳚ ನೋ ಅಸ್ತು॒ ಜ್ಯೋಗೇ॒ವ ದೃ॑ಶೇಮ॒ ಸೂರ್ಯ᳚ಮ್॥೪॥<br><br>೧।೩೨ ಮಹದ್ಬ್ರಹ್ಮ।<br><br>೧-೪ ಬ್ರಹ್ಮಾ। ದ್ಯಾವಾಪೃಥಿವೀ। ಅನುಷ್ಟುಪ್, ೨ ಕಕುಮ್ಮತ್ಯನುಷ್ಟುಪ್।<br><br>ಇ॒ದಂ ಜ॑ನಾಸೋ ವಿ॒ದಥ॑ ಮ॒ಹದ್ ಬ್ರಹ್ಮ॑ ವದಿಷ್ಯತಿ ।<br>ನ ತತ್ ಪೃ॑ಥಿವ್ಯಾಂ ನೋ ದಿ॒ವಿ ಯೇನ॑ ಪ್ರಾ॒ಣನ್ತಿ॑ ವೀ॒ರುಧಃ॑ ॥೧॥<br>ಅ॒ನ್ತರಿ॑ಕ್ಷ ಆಸಾಂ॒ ಸ್ಥಾಮ॑ ಶ್ರಾನ್ತ॒ಸದಾ᳚ಮಿವ ।<br>ಆ॒ಸ್ಥಾನ॑ಮ॒ಸ್ಯ ಭೂ॒ತಸ್ಯ॑ ವಿ॒ದುಷ್ಟದ್ ವೇ॒ಧಸೋ॒ ನ ವಾ᳚ ॥೨॥<br>ಯದ್ ರೋದ॑ಸೀ॒ ರೇಜ॑ಮಾನೇ॒ ಭೂಮಿ॑ಶ್ಚ ನಿ॒ರತ॑ಕ್ಷತಮ್।<br>ಆ॒ರ್ದ್ರಂ ತದ॒ದ್ಯ ಸ᳚ರ್ವ॒ದಾ ಸ॑ಮು॒ದ್ರಸ್ಯೇ᳚ವ ಸ್ರೋ॒ತ್ಯಾಃ ॥೩॥<br>ವಿಶ್ವ॑ಮ॒ನ್ಯಾಮ॑ಭೀ॒ವಾರ॒ ತದ॒ನ್ಯಸ್ಯಾ॒ಮಧಿ॑ಶ್ರಿ॒ತಮ್।<br>ದಿ॒ವೇ ಚ॑ ವಿ॒ಶ್ವವೇ᳚ದಸೇ ಪೃಥಿ॒ವ್ಯೈ ಚಾ᳚ಕರಂ॒ ನಮಃ॑ ॥೪॥<br><br>೧।೩೩ ಆಪಃ।<br><br>೧-೪ ಶನ್ತಾತಿಃ।(ಚನ್ದ್ರಮಾಃ) ಆಪಃ(ಚ)। ತ್ರಿಷ್ಟುಪ್।<br><br>ಹಿರ᳚ಣ್ಯವರ್ಣಾಃ॒ ಶುಚ॑ಯಃ ಪಾವ॒ಕಾ ಯಾಸು॑ ಜಾ॒ತಃ ಸ॑ವಿ॒ತಾ ಯಾಸ್ವ॒ಗ್ನಿಃ ।<br>ಯಾ ಅ॒ಗ್ನಿಂ ಗರ್ಭಂ᳚ ದಧಿ॒ರೇ ಸು॒ವರ್ಣಾ॒ಸ್ತಾ ನ॒ ಆಪಃ॒ ಶಂ ಸ್ಯೋ॒ನಾ ಭ॑ವನ್ತು ॥೧॥<br>ಯಾಸಾಂ॒ ರಾಜಾ॒ ವರು॑ಣೋ॒ ಯಾತಿ॒ ಮಧ್ಯೇ᳚ ಸತ್ಯಾನೃ॒ತೇ ಅ॑ವ॒ಪಶ್ಯ॒ನ್ ಜನಾ᳚ನಾಮ್।<br>ಯಾ ಅ॒ಗ್ನಿಂ ಗರ್ಭಂ᳚ ದಧಿ॒ರೇ ಸು॒ವರ್ಣಾ॒ಸ್ತಾ ನ॒ ಆಪಃ॒ ಶಂ ಸ್ಯೋ॒ನಾ ಭ॑ವನ್ತು ॥೨॥<br>ಯಾಸಾಂ᳚ ದೇ॒ವಾ ದಿ॒ವಿ ಕೃ॒ಣ್ವನ್ತಿ॑ ಭ॒ಕ್ಷಂ ಯಾ ಅ॒ನ್ತರಿ॑ಕ್ಷೇ ಬಹು॒ಧಾ ಭವ᳚ನ್ತಿ ।<br>ಯಾ ಅ॒ಗ್ನಿಂ ಗರ್ಭಂ᳚ ದಧಿ॒ರೇ ಸು॒ವರ್ಣಾ॒ಸ್ತಾ ನ॒ ಆಪಃ॒ ಶಂ ಸ್ಯೋ॒ನಾ ಭ॑ವನ್ತು ॥೩॥<br>ಶಿ॒ವೇನ॑ ಮಾ॒ ಚಕ್ಷು॑ಷಾ ಪಶ್ಯತಾಪಃ ಶಿ॒ವಯಾ᳚ ತ॒ನ್ವೋಪ॑ ಸ್ಪೃಶತ॒ ತ್ವಚಂ᳚ ಮೇ ।<br>ಘೃತ॒ಶ್ಚುತಃ॒ ಶುಚ॑ಯೋ॒ ಯಾಃ ಪಾ᳚ವ॒ಕಾಸ್ತಾ ನ॒ ಆಪಃ॒ ಶಂ ಸ್ಯೋ॒ನಾ ಭವನ್ತು ॥೪॥<br><br>೧।೩೪ ಮಧುವಿದ್ಯಾ।<br><br>೧-೫ ಅಥರ್ವಾ।ಮಧುವನಸ್ಪತಿಃ। ಅನುಷ್ಟುಪ್।<br><br>ಇ॒ಯಂ ವೀ॒ರುನ್ಮಧು॑ಜಾತಾ॒ ಮಧು॑ನಾ ತ್ವಾ ಖನಾಮಸಿ ।<br>ಮಧೋ॒ರಧಿ॒ ಪ್ರಜಾ᳚ತಾಸಿ॒ ಸಾ ನೋ॒ ಮಧು॑ಮತಸ್ಕೃಧಿ ॥೧॥<br>ಜಿ॒ಹ್ವಾಯಾ॒ ಅಗ್ರೇ॒ ಮಧು॑ ಮೇ ಜಿಹ್ವಾಮೂ॒ಲೇ ಮ॒ಧೂಲ॑ಕಮ್।<br>ಮಮೇದಹ॒ ಕ್ರತಾ॒ವಸೋ॒ ಮಮ॑ ಚಿ॒ತ್ತಮು॒ಪಾಯ॑ಸಿ ॥೨॥<br>ಮಧು॑ಮನ್ಮೇ ನಿ॒ಕ್ರಮ॑ಣಂ॒ ಮಧು॑ಮನ್ಮೇ ಪ॒ರಾಯ॑ಣಮ್।<br>ವಾ॒ಚಾ ವ॑ದಾಮಿ॒ ಮಧು॑ಮದ್ ಭೂ॒ಯಾಸಂ॒ ಮಧು॑ಸಂದೃಶಃ ॥೩॥<br>ಮಧೋ᳚ರಸ್ಮಿ॒ ಮಧು॑ತರೋ ಮ॒ದುಘಾ॒ನ್ಮಧು॑ಮತ್ತರಃ ।<br>ಮಾಮಿತ್ ಕಿಲ॒ ತ್ವಂ ವನಾಃ॒ ಶಾಖಾಂ॒ ಮಧು॑ಮತೀಮಿವ ॥೪॥<br>ಪರಿ॑ ತ್ವಾ ಪರಿತ॒ತ್ನುನೇ॒ಕ್ಷುಣಾ᳚ಗಾ॒ಮವಿ॑ದ್ವಿಷೇ ।<br>ಯಥಾ॒ ಮಾಂ ಕಾ॒ಮಿನ್ಯಸೋ॒ ಯಥಾ॒ ಮನ್ನಾಪ॑ಗಾ॒ ಅಸಃ॑ ॥೫॥<br><br>೧।೩೫ ದೀರ್ಘಾಯುಃಪ್ರಾಪ್ತಿಃ।<br><br>೧-೪ ಅಥರ್ವಾ(ಆಯುಷ್ಕಾಮಃ)। ಹಿರಣ್ಯಮ್, ಇನ್ದ್ರಾಗ್ನೀ, ವಿಶ್ವೇ ದೇವಾಃ। ಜಗತೀ, ೪ ಅನುಷ್ಟುಬ್ಗರ್ಭಾ ಚತುಷ್ಪದಾ ತ್ರಿಷ್ಟುಪ್।<br><br>ಯದಾಬ॑ಧ್ನನ್ ದಾಕ್ಷಾಯ॒ಣಾ ಹಿರ᳚ಣ್ಯಂ ಶ॒ತಾನೀ᳚ಕಾಯ ಸುಮನ॒ಸ್ಯಮಾ᳚ನಾಃ ।<br>ತತ್ ತೇ᳚ ಬಧ್ನಾ॒ಮ್ಯಾಯು॑ಷೇ॒ ವರ್ಚ॑ಸೇ॒ ಬಲಾ᳚ಯ ದೀರ್ಘಾಯು॒ತ್ವಾಯ॑ ಶ॒ತಶಾ᳚ರದಾಯ ॥೧॥<br>ನೈನಂ॒ ರಕ್ಷಾಂ᳚ಸಿ॒ ನ ಪಿ॑ಶಾ॒ಚಾಃ ಸ॑ಹನ್ತೇ ದೇ॒ವಾನಾ॒ಮೋಜಃ॑ ಪ್ರಥಮ॒ಜಂ ಹ್ಯೇ॒೩ತತ್।<br>ಯೋ ಬಿಭ॑ರ್ತಿ ದಾಕ್ಷಾಯ॒ಣಂ ಹಿರ᳚ಣ್ಯಂ॒ ಸ ಜೀ॒ವೇಷು॑ ಕೃಣುತೇ ದೀ॒ರ್ಘಮಾಯುಃ॑ ॥೨॥<br>ಅ॒ಪಾಂ ತೇಜೋ॒ ಜ್ಯೋತಿ॒ರೋಜೋ॒ ಬಲಂ᳚ ಚ॒ ವನ॒ಸ್ಪತೀ᳚ನಾಮು॒ತ ವೀ॒ರ್ಯಾ∫ಣಿ ।<br>ಇನ್ದ್ರ॑ ಇವೇನ್ದ್ರಿ॒ಯಾಣ್ಯಧಿ॑ ಧಾರಯಾಮೋ ಅ॒ಸ್ಮಿನ್ ತದ್ ದಕ್ಷ॑ಮಾಣೋ ಬಿಭರ॒ದ್ಧಿರ᳚ಣ್ಯಮ್॥೩॥<br>ಸಮಾ᳚ನಾಂ ಮಾ॒ಸಾಮೃ॒ತುಭಿ॑ಷ್ಟ್ವಾ ವ॒ಯಂ ಸಂ᳚ವತ್ಸ॒ರಸ್ಯ॒ ಪಯ॑ಸಾ ಪಿಪರ್ಮಿ ।<br>ಇ॒ನ್ದ್ರಾ॒ಗ್ನೀ ವಿಶ್ವೇ᳚ ದೇ॒ವಾಸ್ತೇಽನು॑ ಮನ್ಯನ್ತಾ॒ಮಹೃ॑ಣೀಯಮಾನಾಃ ॥೪॥<br><br>॥ ಇತಿ ಪ್ರಥಮ ಕಾಣ್ಡಃ ॥<br>॥ ಓಂ ಶಾನ್ತಿಃ ಶಾನ್ತಿಃ ಶಾನ್ತಿಃ ಓಂ ॥
</pre>
</body>
</html>